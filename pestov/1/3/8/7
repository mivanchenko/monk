<!DOCTYPE html PUBLIC "-//W3C//DTD XHTML 1.1//EN" "xhtml11.dtd">
<html>
<head>
	<meta http-equiv="content-type" content="text/html; charset=utf-8" />
	<title>pray.in.ua</title>
	<link rel="stylesheet" href="/css/main.css">
</head>
<body>

<h2>Розділ 27. Смиреннослів'я</h2>
<p><em>Смиренномудрий не повинен виказувати своє смирення на словах. Прп. Варсонофій Великий</em></p>
<p>Смиренномудрий не повинен виказувати своє смирення на словах.</p>
<p>Окрім дорогоцінного діаманту бувають його підробки зі скла, нічого не варті в порівнянні зі справжнім діамантом. Недосвідчене око не відрізнить підробку від оригіналу.</p>
<p>Так само окрім справжнього смирення буває і підроблене, напущене смирення.</p>
<p>Так, прп. Симеон Новий Богослов попереджує нас:</p>
<blockquote>
<p><em>Є удаване смирення, яке походить від недбальства та лінощів. Істинне смирення не виказує себе і не промовляє смиренних слів, і не тільки ховає усі свої чесноти, але хоче взагалі ніяк не виказувати себе і не говорити про себе.</em></p>
</blockquote>
<p>Як каже прп. Варсонофій Великий:</p>
<blockquote>
<p><em>Смиренномудрий не повинен виказувати своє смирення на словах; смирення на словах є н<strong>а</strong>плодом гордощів і безладно породжує через них матір свою — марнославство.</em></p>
</blockquote>
<p>Ігнатій Брянчанинів пише:</p>
<blockquote>
<p><em>Господь заповідав звершувати усі чесноти таємно (Мф 6:1-18), а смиреннослів'я є виявленням смирення напоказ людям. Воно — пр<strong>и</strong>кид, омана, по-перше, себе, потім інших, тому що зат<strong>а</strong>їння своїх чеснот складає одну з властивостей смирення, а смиреннослів'ям та смиренноподобою ось це зат<strong>а</strong>їння якраз-таки і знищується.</em></p>
</blockquote>
<p>"Перебуваючи межи братією твоєю, — каже св. Іоанн Ліствичник, — слідкуй за собою, щоб тобі ніяк не видатися у чому-небудь праведнішим за них. Інакше вчиниш подвійне зло: братію уразиш твоєю облудою та удаванням, у собі ж неодмінно заснуєш сердопишність."</p>
<p>Г<strong>а</strong>дане та удаване смирення старець Макарій Оптинський називав "котячим" смиренням.</p>
<p>За такого влаштування духу люди справді уподібнюються коту: доки його гладять по шерст<strong>і</strong>, він вдоволений, підлещується та муркоче. Але варто лише погладити його проти шерсті, як він зараз же наїжачиться та запирхає. Так і люди з уд<strong>а</strong>ваним смиренням не витримують виявів та вказівок на їхні недоліки: вони будуть виправдовуватися, сперечатися, дратуватися та гніватися і охолонуть до своїх вик<strong>а</strong>зчиків.</p>
<p>Тому від істинного смирення треба добре відрізняти "смиреннослів'я" — схильність виказувати своє смирення у словах самопокори.</p>
<p>До смиреннослів'я удаються і деякі з тих християн, які щиро шукають своєї самопокори. Але виявлення у словах свого смирення хіба є доказом справжньої присутности ницости духу?</p>
<p>Смиреннослів'я завжди може видатися тільки вдаванням і хизуванням своєї чесноти смирення. Але навіть якщо дійсно за словами є справжнє смирення, то чи добре хвалитися та напоказ виставляти свою чесноту? Якщо не можна вихвалятися своєю красою, талантами чи добрими вчинками, то чи можна хвалитися наявністю смирення?</p>
<p>Отже, в обох випадках смиреннослів'я негоже в устах християнина, і його зазвичай не чути з вуст воістину смиренних християн.</p>
<p>Щоби уникати смиреннослів'я, святі отці рекомендують християнам мовчати і при хвальбах: перечення і в цьому випадку буде тільки смиреннослів'ям.</p>
<p>І якщо ми дійсно смиренні, ниці духом та вважаємо себе за ніщо (тобто, за нікчемність), то це ми можемо відкривати тільки в молитвах Господу Богу: Він один знає нас досконало. Він прийме і нашу самопокору, якщо вона щира, а якщо вона навіть не зовсім відповідає справжній мірі нашої ницости духовної, то і тут Він попустить нам нашу неміч і наше перебільшення в самопокорі розцінить як прагнення досконалости.</p>
<p>Частіше за все смиреннослів'я перед людьми є лише хизуванням, маскуючим марнославство. Тут смирення буває гірше гордощів.</p>
<p>Один інок надто зловживав смиреннослів'ям. Його вирішили виправити. Одного разу, коли він сидів за трапезою, один зі старших іноків різко вимовив: <em>"Як ти смієш сидіти тут зі святими отцями?" — "Тому що я теж святий отець"</em>, — відповів ображений інок, забувши за своє смиреннослів'я.</p>
<p>Одначе, як то кажеться, нема правил без виключень. Смиреннослів'я зустрічається і у псалмах Давида <em>(Пс. 21:7)</em> і в ап. Павла (напр. <em>1 Кор. 15:9</em>), і у творіннях низки святих отців, включаючи Антонія та Варсонофія Великих. Але всі вони дійсно були смиренні і, знаючи, що їх шанують люди як великих, хотіли показати всім приклади смирення. І що було доречно у великих, те не личить звичайним християнам, яким треба дотримуватися непримітности, скромности, мовчазности та аж ніяк не виставляти на розгляд своє показне смирення.</p>
</body>
</html>
