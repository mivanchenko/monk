<!DOCTYPE html PUBLIC "-//W3C//DTD XHTML 1.1//EN" "xhtml11.dtd">
<html>
<head>
	<meta http-equiv="content-type" content="text/html; charset=utf-8" />
	<title>pray.in.ua</title>
	<link rel="stylesheet" href="/css/main.css">
</head>
<body>

<h1 id="https:azbyka.ruotechniknikolaj_pestovsovremennaja-praktika-pravoslavnogo-blagochestija-tom-1">М.Є.Пестов <a href="https://azbyka.ru/otechnik/Nikolaj_Pestov/sovremennaja-praktika-pravoslavnogo-blagochestija-tom-1/">"Сучасна практика православного благочестя"</a></h1>

<h1>Том 1</h1>

<h3>Зміст</h3>

<p><a href="http://pray.in.ua/pestov/1/3/8/7">Розділ 27. Смиреннослів'я</a></p>

<h2>Частина 1. Основи християнської віри</h2>

<p><em>Це Я вам говорив, щоб радість Моя була в вас, і щоб повна була ваша радість!
(Ін 15:11)</em></p>

<h3>Передмова</h3>

<p><em>Я сказав: ви боги. (Ін 10:34; Пс 81:6)</em></p>

<p><em>Перше створення світу ми задумані як повнота досконалості. (Схиархимандрит Софроній)</em></p>

<p>Перше створення світу ми задумані як повнота досконалості.</p>

<p><em>Уважай на самого себе та на науку, тримайся цього. (1 Тим 4:16)</em></p>

<p>Кожній людській душі властиве прагнення до радості та щастя, усяка людина шукає того. Як їх знайти? І що розуміти під досконалою радістю?</p>

<p>Якщо під радістю розуміти найповніше задоволення своїх звичайних житечних потреб, то чи буде це сумісним з високим призначенням людини та її ідеальними запитами?</p>

<p>Ми знаємо про сімейні радощі, радощі у мистецтві, про радощі молодого кохання, радощі творчості, естетичні радощі, про радощі наукового пізнання світобудови.</p>

<p>Усі ці радощі законні, але вони недосконалі: лихо, журба та недуга наповнюють усяке життя, і займаний ними час зазвичай набагато довший за годину, сповнену земної радості.</p>

<p>Як пише цар і пророк Давид: <em>"Дні літ наших — сімдесят літ, а при силах вісімдесят літ, і найкраща пора їх — труд і хвороби, бо все швидко минає, і ми відлітаємо…" (Пс 89:10)</em></p>

<p>А потім, наприкінці швидкоплинного життя, на всіх чатує смерть. Життя ж є лише короткою миттю порівняно з величчю вічності. Ось чому найщасливіший з точки зору світу і наймудріший із синів людських цар Соломон пише наприкінці свого життя: <em>"Наймарніша марнота, сказав Проповідник, наймарніша марнота, марнота усе! Яка користь людині в усім її труді, який вона робить під сонцем?" (Еккл 1:2-3)</em></p>

<p>Такий законний песимізм старозавітної людини. Якими щасливими маємо бути ми, що живемо уже в іншому — новозавітному часі, часі царювання у світі Сина Божого — Боголюдини, Викупителя та Спасителя людства Ісуса Христа.</p>

<p>Він <em>"переміг світ" (Ін 16:33)</em> і смерть подолав. Йому <em>"дана усяка влада на небі й на землі" (Мф 28:18)</em>, і від миті Його воскресіння Ним засноване Царство вічного життя, світла та істини.</p>

<p>До цього нового Царства Він кличе усіх, і готовий прийняти туди навіть найтяжчих грішників, аби лиш вони виявили повноту покаяння та смирення <em>(Лк 15:1-32)</em>. Згадаймо, що до цього Царства Ним першим був уведений пок<strong>а</strong>яний розбійник.</p>

<p>Своїм <em>"друзям" (Ін 15:15)</em> Він обіцяє вже не просто радість, а <em>"повну радість" (Ін 15:11)</em>, долучившися до якої людина <em>"не буде  спраглою повік"</em>, яка сподобиться <em>"воді, що тече у життя вічне" (Ін 4:14)</em>.</p>

<p>Як знайти до неї дорогу? На це питання відповідають Євангеліє та велевічний досвід Христової Церкви.</p>

<p>Проте багато хто, прочитавши Євангеліє, не пішли за Христом, оскільки разом з істинним життям істинної Церкви — справжніх учнів Христа — історія людства знає і ганебні вчинки інших людей, які також називали себе християнами, але насправді вони розпинали Христа своїми гріхами та злочинами проти людства і докорінно перекручували вчення Христове.</p>

<p>Це затьмарює розуміння Христа і означення правдивого шляху як до Нього, так і до <em>"повної радості"</em>. Окрім того, усяке нове покоління має свої особливості життя, свою нову історичну обстанову, переживає нові етапи у розвитку мислення, мови та цивілізації, що також утруднює розуміння істини, оскільки все попереднє здається багатьом застарілим, віджилим та вже непотрібним.</p>

<p>Слід зауважити, що з плином часу змінився зовнішньо і характер шляхів до Царства Христового. Осібний шлях був у першої християнської Єрусалимської Церкви, у якої все <em>"було спільне" (Діян 4:32)</em>. За тим, для перших століть нашої ери властивий шлях сповідання та мучеництва за Христа.</p>

<p>Пізніше найбільш вірним та прямим шляхом виявився переважно вступ до монастирів та велесправи іноків.</p>

<p>Ми живемо в особливу добу — добу занепаду духовної культури людства, коли ясно позначився період <em>"відступлення" (2 Сол 2:3)</em> і стала зникати вага монастирів. Звідси виникає питання про сучасні шляхи до Царства Божого.</p>

<p>При цьому з зовнішнього боку треба говорити знову-ж таки не про шлях, а про шляхи, оскільки очевидно, що соціальний, національний стани, вік, та інші особливості становища кожної людини в мир<strong>у</strong>, а також осібні у кожного схильності і таланти диктують для кожного і особливості його <em>"шляху спасіння"</em>, розуміючи під цим церковним терміном шлях до Христа і Його Царства, який по суті один: <em>"Я є шлях..."</em> — сказав Христос <em>(Ін 14:6)</em>.</p>

<p>Розкриття шляху для кожного із сучасників, звісно, мусить закладатися також винятково на вказівках Святого Письма, отців Церкви та її велевічного досвіду.</p>

<p>Кожна людина суворо індивідуальна — жоден із незліченної сил<strong>е</strong>чі людей усіх віків не повторює іншого за душевним ладом, розвитком розуму та здібностей.</p>

<p>Тому і для кожної людини були би потрібні і осібні в<strong>і</strong>домості, поради та вказівк<strong>и</strong> для пр<strong>о</strong>воду у духовному житті (на додаток до істин Святого Письма). Звідси і найкращий шлях удосконалення — це індивідуальне, безпосереднє учнівство у досвідченого, просвітленого Духом старця.</p>

<p>Але зовсім небагатьом приступний цей шлях. Звідси же і велика трудність — в одній праці викласти потрібні відомості для осіб з великою різницею розумового, душевного та духовного стану.</p>

<p>Тому необхідна наша умова: хай кожен візьме для себе з нижченаведених відомостей та вказівок лише ті, які він (за власним покликом) завважить відповідними до нього за ступенем його духовного віку, розвитку здібностей та вроджених схильностей.</p>

<p>Тут треба згадати один випадок, наведений в одному з давніх патериків.</p>

<p>У монастирі духовно зростали двоє молодих іноків. Але велесправи та стани їхніх душ надто різнилися.</p>

<p>Один інок гірко оплакував свої гріхи та показував образ досконалого покаяння.</p>

<p>Інший же інок перебував у світлому, радісному стані, і душа його виливалася у славослів'ї та дякуванні Бога.</p>

<p>Старці монастиря почали молитися — хай явить їм Бог: которий з цих двох шляхів більш правильний та досконалий?</p>

<p>І їм було явлено: обидва шляхи правильні і досконалі та сподобні Богу. Але для кожної душі є свій шлях за її схильностями та обставинами прожитого життя.</p>

<p>Разом з тим у всякого досягнення є свої ст<strong>у</strong>пені та щаблі. У тих, хто лише почав сходити цими нескінченними сх<strong>і</strong>дцями вдосконалення духу, голова може піти обертом від погляду вгору — на тих, хто здійнявся на значну височин<strong>у</strong>.</p>

<p>Досягнення цих крайніх можуть видатися їм надмірними або навіть неймовірними. Звідси можуть виявитися у них см<strong>у</strong>тість і думк<strong>и</strong> про безнадійність досягнення для них високих щаблів.</p>

<p>Все-ж не можна не знати про вис<strong>о</strong>ти духу (святість) для всіх, хто йде дорогою спасіння душі.</p>

<p>Навіть світські філософи дають таку пораду для усіх, хто шукає будь-яких досягнень: <em>"Поставте собі ідеал якомога вище і прагніть його досягнення"</em>.</p>

<p>Усім же християнам необхідно збагнути красу найвищих досягнень шляхами до Христа і знати про святість людських душ, щоби внаслідок цього в них зародилася та <em>"ницість духу"</em>, яка покладена Христом в основу заповідей блаженства <em>(Мф 5:3)</em>.</p>

<p>Як пише прп. Ісаак Сиріянин:</p>

<blockquote>
  <p><em>Утримуй завжди в пам'яті переважаючих тебе чеснотами, щоби безперестанку бачити у собі нестачу супроти їхньої віри.</em></p>
</blockquote>

<p>Тому необхідно пізнати з досвіду Церкви Христової не тільки ті ідеали, які досягн<strong>е</strong>нні у сьогочасності, але й усі ті найвеличніші досягнення святих, які, утихомирюючи нас, вражали би своєю величчю та красою християнських велетруд<strong>і</strong>в та добр<strong>о</strong>чинів.</p>

<p>Писати про шлях спасіння — дуже відповідальна справа. Погано, як людина при цьому сподіватиметься лише на себе та обмежуватиметься своїми змудруваннями.</p>

<p>Одна є істина на землі, ця істина — Сам Христос <em>(Ін 18:37)</em>. І тільки те можна стверджувати, що провіщене в Євангелії і розуміння чого роз'яснене святими отцями Православної Церкви і підтверджено велевічним досвідом уславлених святих та труджеників благочестя.</p>

<p>З праць та житій труджеників благочестя нами були використані переважно твори та життєописи: єпископів Феофана Затвірника, Ігнатія Брянчанинова, Михаїла Тавричеського, Аркадія Л<strong>у</strong>бенського; Оптинських старців: о. Леоніда, Макарія, Амвросія та Варсонофія; о. Олексія Зосимівського, схиархимандрита Зосими з Троїце-Сергієвої Лаври, старця Силуана (зі Старого Афона), архимандрита (а затим і Патріарха) Сергія; протоієреїв о. Іоанна Сергіїва, о. Олексія Мечева та о. Валентина Амфитеатрова.</p>

<p>Серед творів богословів та духовних письменників: схиархимандрита Софронія, архиєпископа Іоанна Шахівського, священиків о. Валентина Свенцицького, о. Олександра Єльчанинова та ін. узято слова, які, на нашу думку, повністю відповідали Священному Писанню та вченню св. отців Православної Церкви.</p>

<p>Тому усі найважливіші тези про шлях спасіння мусять підтверджуватися текстами зі Святого Письма, творіннями святих отців Православної Церкви та труджеників благочестя, і прикладами з їхнього життя. Схожим ставленням до напучувань та настанов учать нас і св. отці.</p>

<p>Як пише єп. Ігнатій Брянчанинів, преподобний Ніл Сорський ніколи не давав настанов чи порад прямо від себе, але пропонував питальникам або вченн<strong>я</strong> Писання, або вченн<strong>я</strong> отців.</p>

<p>Коли ж, як казав преподобний у одному з листів, він не знаходив у пам'яті освяченої гадки про яку-небудь річ, то відкладав відповідь чи виконання до того часу, як знаходив настанову в Писанні.</p>

<p>Цього методу дотримувалися також Петро Дамаскін, преподобний Григорій Синаїт, святі Ксанфопули та інші отці, особливо пізніші. Його дотримувались також ієросхимонахи Оптинської п<strong>у</strong>стині Леонід та Макарій. Пам'ять їхня була щедро прикрашена думк<strong>а</strong>ми святих. Ніколи не давали вони поради від себе: завжди пропонували вислови або Писання, або отців.</p>

<p>Це давало їхнім порадам силу. Ті, хто хотів перечити слову людському, з благоговінням вислуховували слово Боже та знаходили справедливим підкорити йому своє мудрування.</p>

<p>Такий порядок дій утримує у найвеличнішому смиренні викладача поради, як про це свідчать слова прп. Ніла Сорського:</p>

<blockquote>
  <p><em>Викладач пропонує не своє, але Боже. Викладач робиться свідком, частиною святої Істини, і в сумлінні його постає питання: чи з належним догоджанням Богу виконує він своє відповідальне служіння?</em></p>
</blockquote>

<p>Та і як можна осягнути нам істину досконало без вивчення писань святих отців? Чи не мудріше буде долучитися до неоціненної скарбниці премудрості з духовного досвіду Церкви Христової?</p>

<p>Бутують думки, що всі твердження мусять ґрунтуватися на тлумаченні Святого Письма самих лише предковічних отців Церкви.</p>

<p>Але це не так, і ось що пише з цього приводу архимандрит (а насьогодні архиєпископ) Іоанн Шахівський:</p>

<blockquote>
  <p><em>Учителювання в Церкві ніколи не припиниться, і в усі віки Церква даватиме світу своїх учителів, які в усі віки матимуть одного Духа Святого і сповіщати одну й ту ж істину слова Божого, але в різних психологічних формах, щоразу у формі, найбільш зрозумілій для даної доби, суспільства та народу. У Церкві відбувається вічне, неприпин<strong>е</strong>нне благовістування... Літературні форми IV століття мало сприяють засвоєнню святоотцівських думок у нашому часі. Потрібні нові учителі Церкви. Вони нічого не кажуть нового, але про все вони говорять по-новому.</em></p>
</blockquote>

<p>Схожі думки були навіть у найвеличніших святих. Разом з тим, як пише один з наймудріших отців — прп. Ісаак Сиріянин: <em>"Внаслідок власного свойого досвіду не сподобився я дізнати і тисячну частку того, що написав власнор<strong>у</strong>ч, а надто у цьому творі, яке запропоную для з<strong>а</strong>палу та просвітлення душ ваших і усіх читачів його, з тією надією, що, можливо, підбадьоряться і, зажадаючи його, візьмуться до справи."</em></p>

<p>Про те ж саме каже і прп. Ніл Сорський:</p>

<blockquote>
  <p><em>Про добре належить говорити і т<strong>о</strong>му, хто не чинить доброго, щоби, посоромившися власних слів, почав і він чинити.</em></p>
</blockquote>

<p>Ці думки і спонуч<strong>и</strong>ли нас до складання цих нарисів. Але, усвідомлюючи власну обмеженість та пов'язану з нею небезпеку додавання від себе чого-небудь, повністю не відповідаючого Божественній Істині Господа нашого Ісуса Христа, підвалиною всіх тверджень ми обираємо Священне Писання та досвід св. отців нашої Православної Церкви.</p>

<p>Ми глибоко переконані, що тільки в ній цілковито правильно висвітлений шлях спасіння християнської душі.</p>

<p>Хто ж не зовсім переконаний у цім, хай ознайомиться з чудовою працею архимандрита (а згодом Патріарха) Сергія <em>"Православне вчення про спасіння"</em>.</p>

<p>Православ'я серед християнських конфесій (як ми віримо) — це Христове вченн<strong>я</strong> у повноті чистоти. Ось як пише про це архиєпископ Іоанн:</p>

<blockquote>
  <p><em>Небо і земля навчають людину чистоті. У кожній чистій сорочці, в кожній новій речі, прибраній кімнаті є повчання... І дивно — всі люди (окрім в<strong>а</strong>дних) люблять чистоту, всім приємно надягати чисте, жити в чистому. Не у всіх це переходить до царини духу. Православ'я є саме цим.</em></p>
</blockquote>

<p>У своєму викладенні ми намагалися торкатися лиш тих найважливіших, засадничих питань життя людського, від правильного вирішення яких залежать, як нам здається, спасіння душі людини, просвітлення її розуму істиною та ос<strong>я</strong>яння серця тією красою образу, яка була задумана для кожної людини у передвічному плані світобудови Господом Богом.</p>

<p>Для кого призначена ця праця? Вона не виправдального спрямування, і зміст її не розрахований на невіруючих людей. Можна вважати, що і не для всіх віруючих буде близьким її зміст.</p>

<p>Ми сподіваємося, що вона буде цікава для тих християн, які причасні до <em>"ницості духовної" (Мф 5:3)</em> — бачать у якійсь мірі свої гріхи, пристрасті, пожадання та прагнуть самовдосконалення; для тих, хто хотів би для своєї душі сповнити якоюсь мірою слова пророка Давида: <em>"Он<strong>о</strong>виться, подібно орляті, юність твоя" (Пс 102:5).</em> "Он<strong>о</strong>виться" — тобто душа оч<strong>и</strong>ститься від гріха та пристрастей і вбер<strong>е</strong>ться у світлі шати безгрішної юності; для тих, хто любить Господа (кожен за своєю мірою), хоче догоджати Йому, хоче працювати для Нього, хоче присвятити Йому своє земне життя. Ось для них і призначалася ця праця.</p>

<p>Сподіватимемося на те, що вони знайдуть у ній ті думки (узяті нами з невич<strong>е</strong>рпної скарбн<strong>и</strong>ці духовної літератури), які допоможуть їм прямувати до Царства Небесного, яке, за словами Господа, <em>"всередині вас є" (Лк 17:21).</em></p>

<p><em>"Хто може вмістити, хай вмістить",</em> — каже Господь.</p>

<p>Як пише В.С.Солов'їв:</p>

<blockquote>
  <p><em>Людина, яка задовольняється своєю людською обмеженістю і не допинається вищого, неминуче тяжіє та спадає до рівня тваринності. Бог Святий поєднується тільки з людиною, шукаючою святості та здатною до діяльної моральної велесправи. Від народів та царств, як і від окремих осіб, християнський дух насамперед потребує невдоволення собою і прагнення досконалості.</em></p>
</blockquote>

</body>
</html>
