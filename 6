<!DOCTYPE html PUBLIC "-//W3C//DTD XHTML 1.1//EN" "xhtml11.dtd">
<html>
<head>
	<meta http-equiv="content-type" content="text/html; charset=utf-8" />
	<title>pray.in.ua</title>
	<link rel="stylesheet" href="/css/main.css">
</head>
<body>

<p><img alt="img" src="../img/sonce.jpg" /></p>
<h3>Шостопсалміє</h3>
<h4>Псальма 3</h4>
<p>Господи, чого так намножилось напасників моїх? Богато їх повстає проти мене.<br />
Богато їх каже до душі моєї: нема йому спасіння у Бога його...<br />
Але-ж, Господи, Ти заступник мій єси, Ти моя слава, Ти підносиш голову мою.<br />
Голосом своїм кличу я до Господа, і Він чує мене з гори святої Своєї.<br />
Засипляю я й сплю, і підводжуся, бо Господь обороняє мене.<br />
Не злакаюсь я десятків тисяч людей, що зо всіх боків нападають на мене.<br />
Встань, Господи, спаси мене, Боже мій, бо Ти перемагаєш усіх, що ворогують проти мене, Ти зуби грішників кришиш.<br />
Від Господа спасіння, і над народом Твоїм благословення Твоє.<br />
Засипляю я й сплю, і підводжуся, бо Господь обороняє мене.  </p>
<h4>Псальма 37</h4>
<p>Господи, не в суворости Своїй карай мене, і не в гніві Своїм наказуй мене.<br />
Бо стріли Твої застрягли в мені, і Ти зміцнив надо мною руку Свою.<br />
Від гніву Твого нема здоровля в тілі моїм, нема спокою в костях моїх від гріхів моїх.<br />
Бо беззаконня мої перевищили голову мою; мов тягар важкий, вони затяжіли на мені.<br />
Загноїлися й зіпсувалися рани мої від нерозуму мого.<br />
Став я нужденним, і над міру зігнувся, цілий день ходжу я сумуючи.<br />
Бо бедра мої покрилися ранами, і нема здорового місця на тілі моїм.<br />
Знемігся я, і став над міру пригнобленим; від стогону серця свого голошу я.<br />
Господи, перед Тобою все бажання моє, і зітхання моє від Тебе не потаїться.<br />
Серце моє непокоїться, опустила мене сила моя, і ясність очей моїх — і теї нема при мені.<br />
Друзі мої й приятелі мої, побачивши рани мої, відступилися, а родичі мої — стали здалека...<br />
Розставляють сітки на мене ті, що шукають душі моєї, а бажаючі лиха мені видумують марности, і день-у-день вигадують зради.<br />
А я, мов глухий, не чую, і як німий, не відкриваю уст своїх.<br />
І став я мов людина та, що не чує, і що в устах своїх не має оправдання...<br />
На Тебе, Господи, я надію покладаю; Ти почуєш мене, Господи Боже мій.<br />
І сказав я: нехай, колись не натішаться з мене вороги мої; як хитаються ноги мої, вони проти мене наговорюють...<br />
А я на рани готовий, і журба моя завжди передо мною; бо провину свою я визнаю, і журюся гріхом своїм.<br />
А вороги мої живуть, та зміцняються більше, ніж я, і множаться ті, що ненавидять мене безневинно...<br />
Ті, що відплачують мені злом за добро, очернили мене, бо я дбаю про правду...<br />
Не залиши-ж мене, Господи Боже мій, не відступися від мене.<br />
Поспіши на поміч мені, Господи, Спасителю мій.  </p>
<h4>Псальма 62</h4>
<p>Боже, Боже мій, я з світання виглядаю Тебе.<br />
Прагне до Тебе душа моя, і як часто мліє по Тобі тіло моє в землі пустій, непрохідній і безвідній, щоб бачити силу Твою і славу Твою, як я бачив Тебе у Святині.<br />
Бо милосердя Твоє краще за життя; уста мої прославлятимуть Тебе.<br />
Так хвалитиму Тебе за життя свого; у імя Твоє піднесу руки свої.<br />
Немов жиром і мастею нехай наповниться душа моя, і голосом радісним хвалитимуть Тебе уста мої.<br />
Коли я згадаю Тебе на постелі своїй, то аж до ранку роздумую про Тебе.<br />
Бо Ти поміч моя, і під заслоною крил Твоїх звеселюся я.<br />
Душа моя лине до Тебе, — і правиця Твоя пригортає мене.<br />
А вороги даремно шукають душі моєї, — підуть вони в безодні підземні.<br />
Буде їх віддано в руки меча, і поживою шакалів стануть вони.<br />
А цар*) звеселиться в Бозі; прославиться кожний, хто присягає Ним, бо замовкнуть уста, що говорять неправду.<br />
Аж до ранку роздумую я про Тебе, бо Ти поміч моя, і під заслоною крил Твоїх звеселюся я.<br />
Душа моя лине до Тебе, — і правиця Твоя пригортає мене.  </p>
<p>Слава Отцю і Сину і Святому Духові і нині і повсяк час, і на віки вічні. Амінь.<br />
Алилуя, алилуя, алилуя, слава Тобі Боже. (3 рази).<br />
Господи, помилуй (3 рази).<br />
Слава Отцю і Сину і Святому Духові і нині і повсяк час, і на віки вічні. Амінь.  </p>
<pre><code>___
</code></pre>
<p>*) Можна: "нарід наш", або "нарід український".  </p>
<h4>Псальма 87</h4>
<p>Господи, Боже, Спасителю мій, в день і в ночі голошу я перед Тобою.<br />
Нехай дійде до Тебе молитва моя, нахили ухо Своє до благання мого, бо переповнилась душа моя горем, і життя моє до гробу наближилось.<br />
Мене прирівняно до тих, що сходять в могилу; став я немов чоловік безпомічний, між мерцями полишений.<br />
Я немов ті побиті, що лежать в домовині, про яких не памятаєш Ти більше, і яких від руки Твоєї відкинено.<br />
Покладено мене в могилу глибоку, в темноту і в тінь смертельную.<br />
Наліг на мене гнів Твій, і всі хвилі Свої навів ти на мене...<br />
Віддалив Ти від мене знакомих моїх, і став я немилим для них.<br />
Замкнено мене, і я не виходжу, очі мої знемоглися від горя.<br />
Кличу я до Тебе, Господи, цілий день, і здіймаю до Тебе руки свої.<br />
Чи-ж над мерцями вчиниш Ти чудо? Чи-ж встануть померші і будуть хвалити Тебе?<br />
Чи розповість хто в могилі про ласку Твою, чи про правду Твою в домовині?<br />
Чи-ж в темряві пізнано буде чуда Твої, і справедливість Твою в землі забуття?<br />
А я до Тебе, Господи, кличу, і молитва моя Тебе попереджує вранці.<br />
Чому, Господи, відкидаєш душу мою, ховаєш лице Своє від мене?<br />
Убогий я, і в злиднях від молодости своєї; піднявшися, я впокорився і знемігся.<br />
На мене ліг гнів Твій, страхіття Твої турбують мене.<br />
Вони щоденно обгортають мене, мов вода, вони оточують мене разом.<br />
Віддалив Ти від мене друга й приятеля, і знакомих моїх зза страждань...<br />
Господи, Боже, Спасителю мій, в день і в ночі голошу я перед Тобою.<br />
Нехай дійде до Тебе молитва моя, нахили ухо Своє до благання мого.  </p>
<h4>Псальма 102</h4>
<p>Благослови, душе моя, Господа, і вся істото моя імя святеє Його.<br />
Благослови, душе моя, Господа, і не забувай за всі добродійства Його.<br />
Він прощає усі беззаконства твої, всі недуги твої вздоровляє.<br />
Він визволяє від загибелі життя твоє, вінчає тебе ласкою та милосердям.<br />
Він вповні заспокоює добром бажання твоє; оновиться, як орлина, молодість твоя.<br />
Господь творить милосердя і суд всім покривдженим.<br />
Він показав шляхи Свої Мойсеєви, синам Ізраїльським волю Свою.<br />
Милосердний і ласкавий Господь, довготерпеливий і наймилостивійший.<br />
Не назавжди прогнівається Він, і не на віки ворогуватиме.<br />
Не по наших провинах Він поводиться з нами, й не по наших гріхах відплачує нам.<br />
Бо як високо небо від землі, так велика ласка Його на тих, що бояться Його.<br />
Як схід від заходу далеко, так від нас віддалив Бог наші провини.<br />
Як любить батько синів, так Господь милує тих, що бояться Його.<br />
Бо Він знає нашу природу, памятає, що ми — порох.<br />
Чоловік — як трава дні його, як той цвіт польовий, так він відцвитає.<br />
Бо як вітер повіне над ним, не стане його, і не знати вже більше місця по нім.<br />
Ласка-ж Господня від віку й до віку над тими, що бояться Його.<br />
І справедливість Його на потомках, що заповіт Його заховують, і памятають про те, щоб приказання Його сповнювати.<br />
На небі поставив престол Свій Господь, і царство Його над всіма володіє.<br />
Благословіть Господа, всі Анголи Його, ви, сильно могучі, що виконуєте прикази Його, зачувши голос слів Божих.<br />
Благословіть Господа, всі сили Його, ви, слуги Його, що чините волю Його.<br />
Благословіть Господа, всі діла Його, на всіх місцях володіння Його. Благослови, душе моя, Господа.<br />
На всіх місцях володіння Його, благослови, душе моя, Господа.  </p>
<h4>Псальма 142</h4>
<p>Господи, вислухай молитву мою, уваж на благання моє в правді Своїй, вислухай мене в справедливости Своїй.<br />
І не входь на суд з слугою, бо ніхто живий не виправдається перед Тобою.<br />
Неприятель переслідує душу мою, топче у землю життя моє.<br />
Садовить мене в темряву, як давно померлих; і сумує в мені дух мій, непокоїться в мені серце моє.<br />
Памятаю я дні минулі, розмишляю над всіми ділами Твоїми, над учинками рук Твоїх розважаю я.<br />
Зводжу я до Тебе руки свої, душа моя прагне Тебе, як земля суха води.<br />
Скоро вислухай мене, Господи, бо дух мій знемігся.<br />
Не ховай лиця Свого від мене, щоб не став я подібним до тих, що сходять в могилу.<br />
Дай мені зранку почути ласку Твою, бо на Тебе я надіюся.<br />
Покажи мені, Господи, дорогу, якою ходитиму, бо до Тебе підношу я душу свою.<br />
До Тебе вдаюся, Господи, визволь мене від ворогів моїх; навчи мене чинити волю Твою, бо Ти єси Бог мій.<br />
Дух Твій добротливий допровадить мене до землі праведної: ради імени Твойого, Господи, оживи мене.<br />
Справедливістю Своєю виведи з смутку душу мою, і з ласки Своєї понищ ворогів моїх.<br />
І погуби всіх, що напосіли на душу мою, бо я-ж слуга Твій.<br />
Вислухай же мене, Господи, в справедливости Своїй, і не входь на суд з слугою Своїм (два рази).<br />
Дух Твій добротливий допровадить мене до землі праведної.<br />
Слава Отцю і Сину і Святому Духові, і нині і повсяк час, і на віки вічні, амінь.<br />
Алилуя, алилуя, алилуя, слава Тобі, Боже. (три рази).  </p>
</body>
</html>
