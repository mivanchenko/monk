<!DOCTYPE html PUBLIC "-//W3C//DTD XHTML 1.1//EN" "xhtml11.dtd">
<html>
<head>
	<meta http-equiv="content-type" content="text/html; charset=utf-8" />
	<title>pray.in.ua</title>
	<link rel="stylesheet" href="css/main.css">
</head>
<body>

<div align="center"><img src="../img/christianmarriage-200x138.jpg" /></div>


<h3>Чому я неодружений</h3>

<ul>
<li><p>Як буду любити жінку щодня, то сил не стане на роботу, отже маємо
протиріччя зі словами "хліб наш насущний подай нам сьогодні". Не
сказано: "жінку", а сказано: "хліб". А жінка потребує уваги щоденної,
щогодинної</p></li>
<li><p>Така моя воля, щоб затягти жунку у ліжко, але чи така воля Божа? Отже,
маємо протиріччя зі словами "нехай буде воля Твоя, як на небі, так і
на землі"</p></li>
<li><p>Якщо бачитиму її щодня, то буду спокушений нею, отже маємо протиріччя
зі словами "і не введи нас у спокусу"</p></li>
<li><p>Як я дивитимуся їй у вічі, коли за день бачитиму інших гарних жінок,
яких би я хотів затягти у ліжко?</p></li>
<li><p>Сподіваючися від неї дітей, а від дітей пенсії, мовляв страшно одному
на світі жити, а діти — то мій прихисток, я заявляю, що навчився жити
на цьому світі і хочу жити на ньому вічно, тоді як усі ми — лише
гості в ньому, і негідно виглядає той, хто вмостився позручніще, бо
не знає коли його кінець</p></li>
<li><p>Жінки люблять високих, чорних і жартівливих, а одеситки ще й товстих,
а я лише високий. Отже, мушу зі своєї власної волі наступити самому
собі на душу і стати чорним і жартівливим, але тоді і жінка обере
того іншого Мішу, і проклене мене, коли побачить, що я її підманув. В
такому разі я стану перед Богом мисливцем, який хитрощами полює на
жінку заради власної наживи — чи то статевої насолоди, чи пенсії. Чи
не покарає мене за це Бог? Не кажу, що так не можна робити</p></li>
<li><p>Як жінку захищатиму? Адже битися не вмію, а навчатись не беруть, бо
це серйозне питання і володіння бойовим мистецтвом прирівнюється до
ношення зброї</p></li>
<li><p>Якщо жінка зміниться за декілька років, то чи згоден я і себе, і її
мучити? Чи зможу я витримати те майбутнє життя? Чи зможу приділяти їй
достатньо часу?</p></li>
<li><p>Якщо почнеться сварка і вона скаже, що я їй недостатньо приділяю
уваги, то чим виправдаюся? Адже все побудоване на любові і тримається
любов’ю, тож якщо не даю достатньо уваги, то і не люблю?</p></li>
<li><p>Дівчата, які від мене відмовлялись, через свою вихованість не
говорили, що зі мною не так, тому доводиться самому здогадуватись.
Отже, ще однією причиною неодруженості є.. невідомо що!</p></li>
<li><p>Жінкам потрібен захисник, для цього треба наїдати і натреновувати
м’язи, а я людина спокійна і не схильна до насилля</p></li>
<li><p>Жінка — незалежне єство, отже негідно виглядатиму перед Богом, якщо
схилятиму її до життя зо мною. А якщо гідно — то всі насильники
оправдані</p></li>
<li><p>Хто жениться, має надію, що у здоров’ї й кріпості доживе до
повноліття своїх дітей. Моя ж смерть женеться за мною, і ось уже до
колін добралася, і мозок сповільнила, мені треба чимдуж готуватись і
поробити все належне</p></li>
<li><p>Не буде часу займатися іншими справами: морем, музикою, книгами
художніми і технічними, підвищенням кваліфікації, монастирем,
подорожами, церквою, флейтою, котом, гімнастикою, сітками, їжею,
непередбачуваними справами (мамою, посилками, банком, подарунками,
ринком, тощо)</p></li>
<li><p>Підпорядковувати своїй волі іншу вільну людину? Мене коробить від
цієї думки. Менше з тим, таким має бути справжній чоловік</p></li>
<li><p>Не такий вже я гідний як видаюся: треба мати і почуття гумору, і
вміння говорити, і вміння стояти на своєму — почитайте в об’явах яким
має бути гідний чоловік</p></li>
<li><p>від Луки 17:26-29</p></li>
<li><p>"Про воєнний стан" с.29, перше речення</p></li>
<li><p>що я скажу Максиму Чайці, коли одружуся? А тим молодим загиблим воїнам,
которі дівчат не пізнали?</p></li>
</ul>


</body>
</html>
