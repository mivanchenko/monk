<!DOCTYPE html PUBLIC "-//W3C//DTD XHTML 1.1//EN" "xhtml11.dtd">
<html>
<head>
	<meta http-equiv="content-type" content="text/html; charset=utf-8" />
	<title>pray.in.ua</title>
	<link rel="stylesheet" href="/css/main.css">
</head>
<body>

<div align="center"><img src="../img/sonce.jpg" /></div>


<p><center></p>

<h2 id="https:parafia.org.uabibliotekamolytvyakafistnyk-tom-iiiakafist-podyachnyj-slava-bohu-za-vse"><a href="https://parafia.org.ua/biblioteka/molytvy/akafistnyk-tom-iii/akafist-podyachnyj-slava-bohu-za-vse/">Акафіст подячний «Слава Богу за все»</a></h2>

<p></center></p>

<p><center><p><font color="red"></p>

<h4>Кондак 1</h4>

<p></font></p></center></p>

<p>Нетлінний Царю вічності, що спасительною силою Промислу Твого тримаєш у правиці Своїй всі путі життя людського, дякуємо Тобі за всі явні і таємні благодіяння Твої, за земне життя і за Небесні радощі Царства Твого майбутнього. Подавай і надалі Твої милості всім, хто співає Тобі:</p>

<p>Слава Тобі, Боже, повіки!</p>

<p><center><p><font color="red"></p>

<h4>Ікос 1</h4>

<p></font></p></center></p>

<p>Слабким і немічним дитям народився я у світ, але ангел Твій розпростер свої світлі крила, охороняючи колиску мою. З тих пір любов Твоя сяє на всіх путях моїх, дивно направляючи мене до вічного Світла. Всещедрі дари Твого прови­діння явлені з першого дня і донині. Тому дя­кую і взиваю з усіма, що пізнали Тебе:</p>

<p>Слава Тобі, що покликав мене до життя.</p>

<p>Слава Тобі, що показав мені красу вселенної.</p>

<p>Слава Тобі, що розкриваєш переді мною Небо і землю як вічну книгу мудрості.</p>

<p>Слава Твоїй вічності посеред світу тимчасового.</p>

<p>Слава Тобі за таємні і явні милості Твої.</p>

<p>Слава Тобі за кожне зітхання смутку мого.</p>

<p>Слава Тобі за кожен крок життя, за кожну мить радості.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 2</h4>

<p></font></p></center></p>

<p>Господи, як добре перебувати у Тебе: благоприємний вітер, гори, що здіймаються до Небес, води, немов безмежні дзеркала, що відоб­ражають золоте проміння і легкість хмар. Уся природа таємно шепочеться, вся вона повна ласки; і птахи і звірі носять печать любові Твоєї. Благословенна мати-земля з її швидкоплинною красою, що викликає тугу за вічною батьків­щиною, де в нетлінній красі лунає: алилуя.</p>

<p><center><p><font color="red"></p>

<h4>Ікос 2</h4>

<p></font></p></center></p>

<p>Ти привів мене до життя цього, як у рай чарів­ний. Ми побачили Небо, немов глибоку синю чашу, в блакиті якої співають птахи; ми почули умиро­творений шум лісу і милозвучну музику вод; ми споживали солодкі плоди і мед запашний. Тому добре у Тебе на землі і радісно у Тебе на Небесах:</p>

<p>Слава Тобі за свято життя.</p>

<p>Слава Тобі за пахощі конвалій і троянд.</p>

<p>Слава Тобі за приємне розмаїття ягід і плодів.</p>

<p>Слава Тобі за діамантове сяйво ранкової роси.</p>

<p>Слава Тобі за усмішку світлого пробудження.</p>

<p>Слава Тобі за земне життя, яке готує до життя Небесного.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 3</h4>

<p></font></p></center></p>

<p>Силою Духа Святого сповнена пахощів кожна квітка, тихе віяння духмяності, ніжність барв, краса великого в малому, хвала і слава Живо­творчому Богу, який розстеляє поля, немов розцві­чений килим; Богу, який увінчує лани золотим колоссям і блакиттю волошок, а душі — радісним спогляданням. Тому веселіться і співайте Йому: алилуя.</p>

<p><center><p><font color="red"></p>

<h4>Ікос 3</h4>

<p></font></p></center></p>

<p>Який Ти прекрасний у буянні весни, коли все творіння воскресає і тисячами голосів радісно взиває до Тебе: Ти джерело життя, Ти перемо­жець смерті. При світлі місяця і співі солов’їв стоять долини і ліси у своєму білосніжному ве­сільному вбранні. Вся земля — наречена Твоя, вона очікує свого нетлінного Жениха. Якщо Ти траву так зодягаєш, то як же нас воскресиш у майбутньому віці, як просвітяться наші тіла, як засяють наші душі!</p>

<p>Слава Тобі, що вивів із землі всілякі барви, смаки і пахощі.</p>

<p>Слава Тобі за щедрість і ласку всієї природи.</p>

<p>Слава Тобі за те, що Ти оточив нас тисячами Твоїх створінь.</p>

<p>Слава Тобі за незбагненний Твій розум, що, як у дзеркалі, відображається у всьому світі.</p>

<p>Слава Тобі, я благоговійно цілую сліди Твоєї невидимої стопи.</p>

<p>Слава Тобі, що запалив яскраве світло вічного життя.</p>

<p>Слава Тобі за надію безсмертної і нетлінної краси.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 4</h4>

<p></font></p></center></p>

<p>Як Ти утішаєш тих, хто споглядає Тебе, яке життєдайне святе Слово Твоє, м’якіша за єлей і солодша за мед розмова з Тобою. Окрилює і жи­вить молитва до Тебе; яким трепетом наповню­ється серце і яка велична і розумна стає тоді при­рода і все життя! Де немає Тебе — там темрява і порожнеча. Де Ти — там мир і радість душі, там животворчим потоком лине пісня: алилуя.</p>

<p><center><p><font color="red"></p>

<h4>Ікос 4</h4>

<p></font></p></center></p>

<p>Коли на землі настають сутінки, коли царює спокій нічного сну і тиша згасаючого дня, я бачу Твій чертог під образом сяючих мерехт­ливих зірок. Вогонь і пурпур, золото і блакить сповіщають про незбагненну красу Твоїх осель, урочисто закликають: ідемо до Отця.</p>

<p>Слава Тобі за тишу вечірню.</p>

<p>Слава Тобі, що вселяєш у світ спокій великий.</p>

<p>Слава Тобі за прощальний промінь сонця, що заходить.</p>

<p>Слава Тобі за відпочинок у благодатному сні.</p>

<p>Слава Тобі за Твою благість у темряві, коли далекий весь світ.</p>

<p>Слава Тобі за розчулені молитви душі зво­рушеної.</p>

<p>Слава Тобі за обіцяне пробудження до радості вічного невечірнього дня.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 5</h4>

<p></font></p></center></p>

<p>Не страшні бурі житейські тому, у кого в сер­ці сяє світильник вогню Твого. Довкола него­да й пітьма, жах і завивання вітру, а в душі у нього тиша і світло, там Христос. І серце співає: алилуя.</p>

<p><center><p><font color="red"></p>

<h4>Ікос 5</h4>

<p></font></p></center></p>

<p>Я бачу Небо Твоє, що сяє зірками. О, який Ти багатий, скільки світла у Тебе! Промінням далеких світил дивиться вічність на мене — я такий малий і нікчемий, але зі мною Господь, Його любляча правиця усюди оберігає мене.</p>

<p>Слава Тобі за безперестанні турботи про мене.</p>

<p>Слава Тобі за промислительні зустрічі з людьми.</p>

<p>Слава Тобі за любов до рідних і за відданість друзів.</p>

<p>Слава Тобі за лагідність тварин, що служать мені.</p>

<p>Слава Тобі за світлі хвилини життя мого.</p>

<p>Слава Тобі за ясні радощі серця мого.</p>

<p>Слава Тобі за щастя жити, рухатися і спо­глядати.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 6</h4>

<p></font></p></center></p>

<p>Який Ти великий і близький у могутності бурі, як видно могутню руку Твою у згинах променис­тих блискавок, дивна велич Твоя. Голос Господ­ній над полями і в шумі лісів, голос Господній у відлуннях громів і дощів, голос Господній над всіма водами. Хвала Тобі в гуркоті вогнедишних гір. Ти стрясаєш землю, як одяг, Ти здіймаєш до неба хвилі морські. Хвала Тобі, що смиряєш гординю людську і викликаєш голос покаяння: алилуя.</p>

<p><center><p><font color="red"></p>

<h4>Ікос 6</h4>

<p></font></p></center></p>

<p>Коли блискавка освітить чертоги бенкету, то після неї жалюгідними здаються вогні світиль­ників — ось так Ти несподівано освітлював душу мою в час найбільших радощів життя. І після блискавичного світла Твого якими безбарвними, темними, примарними здавалися вони. Душа прагнула до Тебе.</p>

<p>Слава Тобі, краю і меже найвищої людської мрії.</p>

<p>Слава Тобі за наше невтамоване прагнення до Богоспілкування.</p>

<p>Слава Тобі, що вдихнув у нас невдоволеність земним.</p>

<p>Слава Тобі, що зодягнув нас найтоншим про­мінням Твоїм.</p>

<p>Слава Тобі, що знищив владу духів темряви, що засудив на знищення всяке зло.</p>

<p>Слава Тобі за одкровення Твої, за щастя відчу­вати Тебе і жити з Тобою.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 7</h4>

<p></font></p></center></p>

<p>У дивній гармонії звуків чується заклик Твій. Ти відкриваєш нам передчуття грядущого раю і мелодійність співу у гармонійному ладі, у ви­соті музичних барв, у блиску мистецької творчості. Все істинно прекрасне могутнім закли­ком підносить душу до Тебе, примушує захоп­лено взивати: алилуя.</p>

<p><center><p><font color="red"></p>

<h4>Ікос 7</h4>

<p></font></p></center></p>

<p>Благодаттю Святого Духа Ти осяюєш думки художників, поетів, геніїв науки. Силою Виш­нього розуму вони пророче осягають закони Твої і розкривають нам безодню творчої премудрості Твоєї. Діла їхні мимовільно говорять про Тебе: о, який Ти великий у творіннях Своїх, о, який Ти великий у людині:</p>

<p>Слава Тобі, що явив незбагненну силу в зако­нах всесвіту.</p>

<p>Слава Тобі, бо вся природа сповнена законів Твого буття.</p>

<p>Слава Тобі за все відкрите нам по благодаті Твоїй.</p>

<p>Слава Тобі за те, що Ти приховав з мудрості Твоєї.</p>

<p>Слава Тобі за геніальність людського розуму.</p>

<p>Слава Тобі за животворчу силу праці.</p>

<p>Слава Тобі за вогненні язики натхнення.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 8</h4>

<p></font></p></center></p>

<p>Як близько Ти у дні хвороби, Ти Сам відвідуєш хворих, Ти Сам схиляєшся над ліжком страж­дальця, і серце хворого розмовляє з Тобою. Ти миром осяюєш душу під час тяжких недуг і страждань, Ти посилаєш несподівану допомогу. Ти втішаєш. Ти любов, що випробовує і спасає, тому співаємо Тобі пісню: алилуя.</p>

<p><center><p><font color="red"></p>

<h4>Ікос 8</h4>

<p></font></p></center></p>

<p>Коли в дитинстві я вперше свідомо покликав Тебе, Ти почув молитву мою, і душу осяяв благо­говійний спокій. Тоді я зрозумів, що Ти — бла­гий, і блаженні ті, що вдаються до Тебе. Я став взивати до Тебе знову і знову, і нині взиваю:</p>

<p>Слава Тобі, що сповняєш для блага бажання мої.</p>

<p>Слава Тобі, що піклуєшся про мене вдень і вночі.</p>

<p>Слава Тобі, що лікуєш скорботи і втрати цілю­щим плином часу.</p>

<p>Слава Тобі, бо з Тобою немає втрат безнадій­них, Ти даруєш усім вічне життя.</p>

<p>Слава Тобі, бо Ти обдарував безсмертям усе добре й високе, Ти обіцяєш нам бажану зустріч з померлими.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 9</h4>

<p></font></p></center></p>

<p>Чому природа усміхається в святкові дні? Чому тоді в серці розливається дивна легкість, ні з чим земним не зрівнянна, і саме повітря вівта­ря і храму стає світлоносним? Це віяння бла­годаті Твоєї, це відблиск Фаворського світла; тоді і Небо і земля хвалебно співають: алилуя.</p>

<p><center><p><font color="red"></p>

<h4>Ікос 9</h4>

<p></font></p></center></p>

<p>Коли Ти надихав мене служити ближнім, а душу осяював смиренням, то один з незлічен­них променів Твоїх падав на серце моє, і воно ставало світлоносним, як залізо у вогні. Я ба­чив Твоє таємниче незбагненне Лице.</p>

<p>Слава Тобі, що преобразив життя наше діла­ми благими.</p>

<p>Слава Тобі, що зображаєш невимовну насо­лоду в кожній заповіді Твоїй.</p>

<p>Слава Тобі, що ти явно перебуваєш там, де духмянить милосердя.</p>

<p>Слава Тобі, що посилаєш нам невдачі і скор­боти, щоб ми були чутливими до страждань інших.</p>

<p>Слава Тобі, що заклав нагороду велику в самоцінності добра.</p>

<p>Слава Тобі, що приймаєш високий порив.</p>

<p>Слава Тобі, що підвищуєш любов над зем­ним і Небесним.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 10</h4>

<p></font></p></center></p>

<p>Розбите в порох відновити не можна, але Ти відновлюєш тих, у кого совість зітліла, Ти по­вертаєш колишню красу душам, що безнадій­но втратили її. З Тобою немає непоправного. Ти весь любов. Ти — Творець і Спаситель, Тебе величаємо піснею: алилуя.</p>

<p><center><p><font color="red"></p>

<h4>Ікос 10</h4>

<p></font></p></center></p>

<p>Боже мій, Ти передбачив відпадіння гордого ангела Денниці, спаси мене силою благодаті, не дай мені відпасти від Тебе, не дай засумніва­тися в Тобі. Онови слух мій, щоб у всі хвилини життя свого я чув Твій голос таємний і взивав до Тебе Всюдисущого:</p>

<p>Слава Тобі за промислительний збіг обставин.</p>

<p>Слава Тобі за передчуття благодатні.</p>

<p>Слава Тобі за вказівки таємного голосу.</p>

<p>Слава Тобі за одкровення уві сні й наяву.</p>

<p>Слава Тобі, що руйнуєш наші задуми даремні.</p>

<p>Слава Тобі, що стражданнями визволяєш від чаду пристрастей.</p>

<p>Слава Тобі, що спасенно смиряєш гординю серця.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 11</h4>

<p></font></p></center></p>

<p>Через льодяний ланцюг віків я відчуваю теп­ло подиху Твого Божественного і дихання і чую пульсуючу кров. Ти вже близько, час розсіяв­ся. Я бачу Хрест Твій — він заради мене. Мій дух у поросі перед Хрестом: тут торжество лю­бові й спасіння, тут не замовкає повіки хвала: алилуя.</p>

<p><center><p><font color="red"></p>

<h4>Ікос 11</h4>

<p></font></p></center></p>

<p>Блаженний, хто сподобиться вечері в Царстві Твоєму, але вже тут, на землі, Ти залучив мене до блаженства цього. Скільки разів подавав Ти мені Божественною правицею Тіло і Кров Твою, і я, многогрішний, приймав цю святи­ню і відчував Твою любов невимовну, надпри­родну.</p>

<p>Слава Тобі за незбагненну цілющу силу бла­годаті.</p>

<p>Слава Тобі, що заснував Церкву Твою, як тихе пристановище страждаючого світу.</p>

<p>Слава Тобі, що відродив нас животворчими водами хрещення.</p>

<p>Слава Тобі, бо Ти повертаєш тим, що каються, чистоту непорочних лілей.</p>

<p>Слава Тобі, невичерпна безодне прощення.</p>

<p>Слава Тобі за чашу життя, за хліб радості вічної.</p>

<p>Слава Тобі, що приводиш нас на Небо.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 12</h4>

<p></font></p></center></p>

<p>Я багато разів бачив віддзеркалення слави Твоєї на обличчях померлих. Якою неземною красою і радістю світилися вони, які повітряні і духовні були їхні риси, це було торжество до­сягнутого щастя, спокою; мовчанням вони взи­вали до Тебе. В годину кончини моєї просвіти і мою душу, що викликує: алилуя.</p>

<p><center><p><font color="red"></p>

<h4>Ікос 12</h4>

<p></font></p></center></p>

<p>Що моя хвала перед Тобою! Я не чув співу херувимів, бо це можливо святим, але я знаю, як славить природа Тебе. Я взимку споглядав, як земля в місячній тиші, немов одягнута в білу ризу і виблискуючи діамантами снігу, мо­лилася Тобі. Я бачив, як сонце, що сходило, втішалося Тобою, і хори птахів оспівували славу Твою. Я чув, як ліс шумить таємно про Тебе, вітри співають, дзюрчать води, як проповіду­ють про Тебе хори світил Небесних своїм чітким рухом у нескінченному просторі. Що моя хвала! Природа слухняна, а я — ні; поки живу, я бачу любов Твою, хочу дякувати, молитися і взивати:</p>

<p>Слава Тобі, що показав нам світло.</p>

<p>Слава Тобі, що полюбив нас любов’ю глибо­кою, безкінечною, Божественною.</p>

<p>Слава Тобі, що осяюєш нас світлом, сонмами ангелів і святих.</p>

<p>Слава Тобі, Всесвятий Отче, що заповів нам Царство Твоє.</p>

<p>Слава Тобі, Викупителю Сину, що відкрив нам путь до спасіння.</p>

<p>Слава Тобі, Душе Святий, Животворче Сон­це майбутнього віку.</p>

<p>Слава Тобі за все, о Тройце Божественна, Всеблага.</p>

<p>Слава Тобі, Боже, повіки!</p>

<p><center><p><font color="red"></p>

<h4>Кондак 13</h4>

<p></font></p></center></p>

<p>О Всеблага і Животворча Тройце, прийми подяку за всі милості Твої і яви нас достойни­ми Твоїх благодіянь, щоб, примноживши дані нам таланти, ми увійшли до вічної радості Гос­пода свого з переможною хвалою: алилуя!</p>

<p><font color="red"><em>Цей кондак читається тричі. Після цього знову читаються перший ікос і перший кондак.</em></font></p>


</body>
</html>
