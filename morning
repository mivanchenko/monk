<!DOCTYPE html PUBLIC "-//W3C//DTD XHTML 1.1//EN" "xhtml11.dtd">
<html>
<head>
	<meta http-equiv="content-type" content="text/html; charset=utf-8" />
	<title>pray.in.ua</title>
	<link rel="stylesheet" href="css/main.css">
</head>
<body>

<div align="center"><img src="../img/sonce.jpg" /></div>


<h2>Вранішні молитви</h2>

<p>Коли пробудишся рано, так не отягайся, але встань зараз, приберися,
вмийся і з піднесеним серцем і гідністю свідомого християнина
говори перед святими образами сі молитви:</p>

<p><br>
В імя Отця і Сина і Святого Духа. — Амінь. (Три рази).</p>

<p>Боже, будь милостивий для мене грішного (грішної).</p>

<p>Господи, Ісусе Христе, Боже наш, молитвами Пречистої Твоєї матері
і всіх Святих, помилуй мене.</p>

<p>Слава Тобі, Боже наш, слава Тобі.</p>

<p><br></p>

<h3>Молитва до Святого Духа</h3>

<p>Царю небесний, Утішителю, Духу правди, що всюди єси і все наповняєш,
Скарбе добра й життя Подателю, прийди і вселися в нас, і очисти нас
від всякої скверни, і спаси, Милосердний, душі наші.</p>

<p>Святий Боже, Святий Кріпкий, Святий Безсмертний, помилуй нас. (Три рази).</p>

<p>Слава Отцю і Сину і Святому Духові, і нині і повсяк час, і на віки вічні.
Амінь.</p>

<p><br></p>

<h3>Молитва до Святої Тройці</h3>

<p>Пресвятая Тройце, помилуй нас!
Господи, очисти гріхи наші;
Владико, прости беззаконня наші;
Святий, зглянься і сціли немочі наші, імени Твого ради.</p>

<p>Господи, помилуй. (Три рази).</p>

<p>Слава Отцю і Сину і Святому Духові, і нині і повсяк час, і на віки вічні.
Амінь.</p>

<p><br></p>

<h3>Молитва Господня</h3>

<p>(Молитва ся зветься Господньою, бо її навчив Своїх учеників
Сам Господь Ісус Христос)</p>

<p>Отче наш, що єси на небі!</p>

<p>Нехай святиться імя Твоє;
нехай прийде царство Твоє;
нехай буде воля Твоя, як на небі так і на землі.</p>

<p>Хліб наш щоденний дай нам сьогодня;
і прости нам провини наші, як і ми прощаємо винуватцям нашим;
і не введи нас у спокусу,
але визволь нас від лукавого.</p>

<p>Бо Твоє є царство і сила і слава, Отця і Сина і Святого Духа,
і нині і повсяк час, і на віки вічні. — Амінь.</p>

<p><br>
Прийдіть, поклонімось Цареві, нашому Богу.</p>

<p>Прийдіть, поклонімось і припадім до Христа, Царя, нашого Бога.</p>

<p>Прийдіть, поклонімось і припадім до самого Христа, Царя і Бога нашого.</p>

<p><br></p>

<h3>Псальма покаянна</h3>

<p>Помилуй мене, Боже, з великої милости Твоєї і з безмежного милосердя Твого
очисти беззаконства мої.</p>

<p>Особливо обмий мене від беззаконства мойого і від гріха мойого очисти мене.</p>

<p>Бо беззаконство моє я знаю і гріх мій завсігди передо мною.</p>

<p>Проти Тебе самого я згрішив і лукавство перед Тобою вчинив; будь справедливим
в словах Твоїх і непорочним в суді Твоїм.</p>

<p>В беззаконствах зачався я і в гріхах породила мене мати моя.</p>

<p>Ти правду полюбив єси; невідоме і таємне з мудрости Твоєї обявив Ти мені.</p>

<p>Окропи мене іссопом — і стану чистий; обмий мене — і стану від снігу білішим.</p>

<p>Дай почути мені радість і веселість і зрадіють кости упокорені.</p>

<p>Відверни лице Твоє від гріхів моїх і всі провини мої прости.</p>

<p>Серце чисте сотвори в мені, Боже, і духа праведного віднови в серці моїм.</p>

<p>Не відкинь мене від лиця Твого, і Духа Твого Святого не відійми від мене.</p>

<p>Приверни мені радість спасення Твого і духом сильним укріпи мене.</p>

<p>Научати буду беззаконних законів Твоїх і безбожні до Тебе вернуться.</p>

<p>Від кари за провини мої увільни мене, Боже, Боже спасення мого, і язик мій
радісно хвалити буде справедливість Твою.</p>

<p>Господи, відкрий уста мої — і язик мій голосити буде хвалу Тобі.</p>

<p>Коли б Ти жертви захотів — я приніс би її; та жертва палення не буде люба Тобі.</p>

<p>Жертва Богу — дух смиренний; серця тихого і покірного Бог не відкидає.</p>

<p>Благослови, Господи, Сіон і нехай збудуються стіни Єрусалимські.</p>

<p>Тоді будеш Ти вдоволений жертвою справедливою, приношенням і цілопаленням;
тоді положать на вівтар Твій телців.</p>

<p><br></p>

<h3>Символ Православної Віри</h3>

<p>Вірую в Єдиного Бога,
Отця Всемогучого,
Творця неба і землі,
всього видимого й невидимого.</p>

<p>І в єдиного Господа,
Ісуса Христа, Сина Божого,
Єдинородного, від Отця рожденного
перше всіх віків, —
Світло від Світла,
Бога істинного від Бога істинного,
рожденного, несотвореного,
одноістотного з Отцем,
через Котрого все сталося.</p>

<p>Він для нас, людей, і для нашого спасіння
з неба зійшов, і тіло приняв
від Духа Святого і Марії Діви
і стався чоловіком.</p>

<p>Розпятий був за нас при Понтійському Пилаті,
страждав і був похований.</p>

<p>І в третий день воскрес, як було писано.</p>

<p>І вознісся на небо і сидить праворуч Отця.</p>

<p>І знову прийде у славі
судити живих і мертвих;
царству-ж Його не буде кінця.</p>

<p>І в Духа Святого, Господа, оживляючого,
що від Отця походить,
що Йому з Отцем і Сином однаковий поклін і однакова слава,
що говорив через пророків.</p>

<p>В Єдину, Святу, Соборну і Апостольську Церкву.</p>

<p>Визнаю одно хрещення на відпущення гріхів.</p>

<p>Чекаю воскресення мертвих,</p>

<p>І життя будучого віку. Амінь.</p>

<p><br></p>

<h3>Ангельський привіт Богородиці</h3>

<p>Богородице Діво, радуйся!
Благодатна Маріє, Господь з Тобою! Благословенна Ти між женами,
і благословенний плід утроби Твоєї, бо Ти породила Христа Спаса душ наших.</p>

<p><br></p>

<h3>Похвальна молитва Богородиці</h3>

<p>Достойно є поправді величати Тебе, Богородицю, завжди блаженную
й найнепорочнійшую, і Матір Бога нашого. Чеснійшую Херувимів і славнійшую
без зрівняння Серафимів, що породила Бога-Слово непорочною — правдивую
Богородицю Тебе величаємо.</p>

<p>Під Твою милость прибігаємо, Богородице Діво. Молитов наших не забудь в
терпіннях, але від бід визволи нас, єдина чистая і благословенная.</p>

<p><br></p>

<h3>Тропарі в честь Святої Тройці</h3>

<p>Вставши зі сну припадаємо до Тебе, Милосердний, і ангельську пісню співаємо
Тобі, Всемогучий: Святий, Святий, Святий Ти, Боже, за молитви Богородиці
помилуй нас.</p>

<p>Слава Отцю і Сину і Святому Духові:</p>

<p>Ти, Господи, що зі сну підняв мене, просвіти розум мій і серце і уста мої
відкрий, щоб співати Тобі, Свята Тройце: Святий, Святий, Святий Ти, Боже, за
молитви Богородиці помилуй нас.</p>

<p>І нині і повсяк час, і на віки вічні. Амінь.</p>

<p>Несподівано суддя прийде і вчинки кождого виявляться; тому зі страхом кличемо:
Святий, Святий, Святий Ти, Боже, за молитви Богородиці помилуй нас.</p>

<p><br></p>

<h3>Молитва до Ангела Хоронителя</h3>

<p>Ангеле Божий, Хоронителю мій Святий, для охорони мені від Бога даний! Щиро
благаю Тебе: просвіти мене сьогодня, і від всього злого охорони, на добре діло
наведи і на дорогу спасення направ.</p>

<p><br></p>

<h3>Молитва за Церкву</h3>

<p>Спаси, Господи, Святу Українську Православну Церкву і збережи Святійшого
Патріарха Київського і всієї Руси-України (імя), і Високопреосвященного
Митрополита нашого (імя), і Преосвященного Епископа нашого (імя) на довгі літа,
щоби в спокою, без напасти, чесно, здорово і правдиво навчали своїх вірних
Слова Божої Правди.</p>

<p><br></p>

<h3>Молитви за добробут краю</h3>

<p>Спаси, Господи, нашу країну, всесвітлий уряд і людність її. Бережи її від
голоду, пошести, землетрусу, вогню і заколотів, та благослови щиру працю народу
Твого для піднесення його розуму, праведности і добробуту.</p>

<p><br></p>

<h3>Молитва за родичів і близьких нам людей</h3>

<p>Благослови, Господи, родичів моїх — вітця і матір мою, братів, сестер і всю
родину мою. Обдаровуй їх здоровлям і добробутом і просвіщай їх серця, щоби вони
могли поступати по дорозі заповідей Твоїх.</p>

<p>Бережи під Твоєю святою охороною провідників, добродіїв і всіх, що щиро
працюють для піднесення слави Твоєї і для добра народу Твого.</p>

<p><br></p>

<h3>Молитва за Померших</h3>

<p>Будь, Господи, ласкавий для померших слуг Твоїх — моїх родичів, братів, сестер
і всіх померших з родини моєї.</p>

<p>Будь, Господи, ласкавий для померших товаришів і знакомих моїх і для всіх
померших слуг Твоїх по всіх усюдах. Упокой душі їх в місці світлім, в місці
щасливім і спокійнім, де немає ні болю, ні журби, ні нарікання. Всякий гріх, що
вчинили вони словом, чи ділом, чи думкою, Ти, о Боже, їм прости, бо немає
людини, щоб жиючи не согрішила. Ти єдиний, Господи, без гріха; справедливість
Твоя — справедливість вічна і слово Твоє — правда.</p>

<p><br></p>

<h3>Закінчення Молитов</h3>

<p>Слава Отцю і Сину і Святому Духові, і нині і повсяк час, і на віки вічні.
Амінь.</p>

<p>Господи, помилуй. (три рази)</p>

<p>Господи, Ісусе Христе, Сину Божий, за молитви Пречистої Твоєї Матері і всіх
Святих помилуй нас. Амінь.</p>

<p>В імя Отця і Сина і Святого Духа. Амінь. (три рази)</p>

<p><br></p>

<h3>Молитва оптинських старців</h3>

<p>Отче, дай мені з душевним спокоєм зустріти все, що принесе мені цей день.  </p>

<p>Дай мені цілком віддатися волі Твоїй святій, в усякий час цього дня, в усьому настав і підтримай мене.  </p>

<p>Які б я не одержав звістки протягом дня, навчи мене сприйняти їх зі спокійною душею і твердим упевненням, що на все свята воля Твоя.  </p>

<p>В усіх словах і справах моїх керуй моїми думками й почуттями.  </p>

<p>В усіх несподіваних випадках не дай мені забути, що все Ти послав.  </p>

<p>Навчи мене щиро й розумно обходитися з кожною людиною, нікого не соромлячи й не засмучуючи.  </p>

<p>Отче, дай мені сили знести втому прийдешнього дня та всі події сьогодення.  </p>

<p>Керуй моєю волею і навчи мене молитися, вірити, надіятися, терпіти, прощати й любити.  </p>

<p>Амінь.  </p>


</body>
</html>
