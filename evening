<!DOCTYPE html PUBLIC "-//W3C//DTD XHTML 1.1//EN" "xhtml11.dtd">
<html>
<head>
	<meta http-equiv="content-type" content="text/html; charset=utf-8" />
	<title>pray.in.ua</title>
	<link rel="stylesheet" href="css/main.css">
</head>
<body>

<div align="center"><img src="../img/sonce.jpg" /></div>


<h2>Вечірні молитви</h2>

<p>Коли готовишся спати, остав на час всі денні думки твої, піднеси душу і серце до Господа Бога і побожно зговори Вечірні Молитви.</p>

<p><br>
В імя Отця і Сина і Святого Духа. Амінь. (Три рази).</p>

<p>Боже, будь милостивий для мене грішного (грішної).</p>

<p>Господи, Ісусе Христе, Сину Божий, за молитви Пречистої Твоєї матері і всіх Святих помилуй мене. Амінь.</p>

<h3>Молитва до Святого Духа</h3>

<p>Царю небесний, Утішителю, Духу правди, що всюди єси і все наповняєш, Скарбе добра й життя Подателю, прийди і вселися в нас, і очисти нас від всякої скверни, і спаси, Милосердний, душі наші.</p>

<p>Святий Боже, Святий Кріпкий, Святий Безсмертний, помилуй нас. (Три рази).</p>

<p>Слава Отцю і Сину і Святому Духові, і нині і повсяк час, і на віки вічні. Амінь.</p>

<h3>Молитва до Святої Тройці</h3>

<p>Пресвятая Тройце, помилуй нас! Господи, очисти гріхи наші; Владико, прости беззаконня наші; Святий, зглянься і сціли немочі наші, імени Твого ради.</p>

<p>Господи, помилуй. (Три рази).</p>

<p>Слава Отцю і Сину і Святому Духові, і нині і повсяк час, і на віки вічні. Амінь.</p>

<h3>Молитва Господня</h3>

<p>Отче наш, що єси на небі!</p>

<p>Нехай святиться імя Твоє; нехай прийде царство Твоє; нехай буде воля Твоя, як на небі так і на землі.</p>

<p>Хліб наш щоденний дай нам сьогодня; і прости нам провини наші, як і ми прощаємо винуватцям нашим; і не введи нас у спокусу, але визволь нас від лукавого.</p>

<p>Бо Твоє є царство і сила і слава, Отця і Сина і Святого Духа, і нині і повсяк час, і на віки вічні. Амінь.</p>

<p>-</p>

<p>Помилуй нас, Господи, помилуй нас, бо жадного оправдання не могучи дати, ми, грішні, приносимо Тобі, як Владиці, сю молитву: помилуй нас.</p>

<p>Слава Отцю і Сину і Святому Духові:</p>

<p>Господи, помилуй нас, бо на Тебе надіємося. Не гнівайся, Боже, на нас і не згадуй про беззаконня наші, але глянь на нас ласкаво, як Милосердний, і визволи нас від ворогів наших, бо Ти Бог наш, а ми люде Твої, і всі ми є ділом рук Твоїх і імя Твоє призиваємо.</p>

<p>І нині і повсяк час, і на віки вічні. Амінь.</p>

<p><br>
Милосердя двері відчини нам, Благословенна Богородице, щоб ми надіючись на Тебе, не загинули, а за Твоєю допомогою від усякого лиха визволилися, бо Ти єси спасення роду христіянського.</p>

<p>Господи, помилуй (12 разів).</p>

<h3>Молитва Святого Антіоха</h3>

<p>Господи Боже мій! Згрішив я в цей день словом, ділом і думкою і Ти, як добрий і чоловіколюбний, прости мені. Сон мирний і спокійний подай мені, Господи, і Ангела Твого Хоронителя пішли, щоб заступав і охороняв мене від усякого зла. Бо Ти оборонець душ і тіл наших, і Тебе славимо — Отця і Сина і Святого Духа, нині і повсяк час, і на віки вічні. Амінь.</p>

<h3>Молитва до Пресвятої Богородиці</h3>

<p>Преславная Вседіво, Мати Христа Бога нашого! Принеси нашу молитву Синови Твойому й Богу нашому, щоби Він спас через Тебе душі наші. Всю надію свою на Тебе покладаю, Мати Божа! Заховай мене під покровом Твоїм!</p>

<h3>Молитва до Ангела Хоронителя</h3>

<p>Ангеле Христовий, Хоронителю мій святий і Покровителю душі й тіла мого! Все мені прости, чим я згрішив сьогодня і від всякого лукавства визволь мене, щоб ніяким гріхом не прогнівив я Бога мого. Молися за мене грішного і недостойного слугу, щоби показати мене гідним ласки та милосердя Найсвятійшої Тройці і Матері Господа мого Ісуса Христа і всіх Святих. Амінь.</p>

<h3>Молитва покаянна</h3>

<p>Прости і забудь, Боже, провини наші добровільні й недобровільні, що вчинили ми в слові і в ділі, свідомо й несвідомо, в день і в ночи, в розумі і в думці — все нам прости, бо Ти Добрий і Чоловіколюбний.</p>

<h3>Закінчення вечірніх молитов</h3>

<p>Надія моя — Отець, пристановище моє — Син, захист мій Дух святий; Тройце Святая, слава Тобі.</p>

<p>Слава Отцю і Сину і Святому Духови, і нині і повсяк час, і на віки вічні. Амінь.</p>

<p>Господи Ісусе Христе, Сину Божий, за молитви Пресвятої Твоєї Матері і всіх Святих помилуй нас.</p>

<p>В імя Отця і Сина і Святого Духа. Амінь. (Три рази).</p>


</body>
</html>
