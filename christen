<!DOCTYPE html PUBLIC "-//W3C//DTD XHTML 1.1//EN" "xhtml11.dtd">
<html>
<head>
	<meta http-equiv="content-type" content="text/html; charset=utf-8" />
	<title>pray.in.ua</title>
	<link rel="stylesheet" href="/css/main.css">
</head>
<body>

<h3>Чому треба хрестити дітей?</h3>

<blockquote>
  <p><em>"Ісус відповів: істинно, істинно кажу тобі: якщо хто не народиться водою і
  Духом, не може увійти в Царство Боже." (Ін 3:5)</em></p>
</blockquote>

<h4>1.</h4>

<p>Мормони кажуть, що хрестити маленьких дітей — це знущання перед Богом,
оскільки вони не можуть грішити.</p>

<p>Відкриваємо Євангеліє від Матфея 3:14-15 і читаємо:</p>

<blockquote>
  <p><em>Але перешкоджав він Йому й говорив: Я повинен христитись від Тебе, і чи Тобі
  йти до мене? А Ісус відповів і сказав йому: Допусти це тепер, бо так годиться
  нам виповнити усю правду. Тоді допустив він Його.</em></p>
</blockquote>

<p>Чи був Ісус Христос грішним? Чи можна перешкоджати хрещенню безгрішних?</p>

<h4>2.</h4>

<p>Мормони кажуть, що хрещення маленьких дітей не відповідає вченню Спасителя,
тому що про них Він сказав: <em>"Бо Царство Небесне належить таким" (Мф 19:14)</em>.</p>

<p>Відкриваємо Євангеліє і бачимо, що цей момент описаний у трьох євангелистів:
Матфея, Марка та Луки, і в двох інших Євангеліях вказаний контекст, в якому
Він так сказав. Чому ж мормони не процитували ті інші Євангелії, а взяли
тільки оце одне без контексту? Що ж це за контекст такий? Марко пише так
(Мк 10:15):</p>

<blockquote>
  <p><em>Поправді кажу вам: Хто Божого Царства не прийме, немов те дитя, той у нього
  не ввійде.</em></p>
</blockquote>

<p>Лука пише так (Лк 18:17):</p>

<blockquote>
  <p><em>Поправді кажу вам: Хто Божого Царства не прийме, як дитя, той у нього не
  ввійде!</em></p>
</blockquote>

<p>Про що тут ідеться? Про безгрішність чи про приклад віри, якого нам належить
наслідувати?</p>

<p>Чому Він не сказав <em>"Бо Царство Небесне належить їм"</em>? Він же сказав не
<em>"їм"</em>, а <em>"таким"</em>, вказуючи не на безгрішність, а саме на готовність віри.
Чи може Він легковажив своїми словами і невдало підібрав слово?</p>

<p>Отже, належить воно готовним до віри, чи то малим чи дорослим, і про власне
хрещення в тому місці в усіх трьох Євангеліях не йдеться. Чому ж вони
використовують ті слова у контексті хрещення?</p>

<h4>3.</h4>

<p>Діти не відповідають за батьків, але батьки відповідають за дітей. Ось що пише
пророк Ісая (Іс 14:19-24):</p>

<blockquote>
  <p><em>А ти повалений поза гробницею своєю, як знехтувана гілка, як одяг убитих, уражених мечем, яких опускають у кам’яні рови, — ти, як потоптаний труп, не з’єднаєшся з ними у могилі; бо ти зруйнував землю твою, убив народ твій: повіки не пом’янеться плем’я лиходіїв. Готуйте заколення синам його за беззаконня батька їхнього, щоб не повстали і не заволоділи землею і не наповнили всесвіт ворогами. І повстану на них, — говорить Господь Саваоф, — і знищу ім’я Вавилона і весь залишок, і сина й онука, — говорить Господь. І зроблю його володінням їжаків і болотом, і вимету його мітлою знищувальною, — говорить Господь Саваоф. З клятвою говорить Господь Саваоф: як Я задумав, так і буде; як Я визначив, так і відбудеться</em></p>
</blockquote>

</body>
</html>
