+ Ченці не скаржаться і не виправдовуються

+ Ніколи не бути гордовитими, нічого не робити напоказ і завжди мати в серці Ісусову молитву

+ Молися вдень і вночі, і як Кукша будеш (себто схимницею)

+ Сподоби, Господи, у віці цім пожити, Богу догодити і Царство Небесне успадкувати

+ Матір Божа, збережи мене в чистоті душевній і тілесній!

+ Іди середнім "царським" шляхом: особливо не замолюйся і не пости без міри

+ Господи, сподоби бути, хоч скраєчку, але в раю

+ Краще — спати, ніж язиком молоти після причастя

+ Прийде час — поїв би, та не дадуть! Поїв — дякуй Богові. Поспав — дякуй Богові. За все, за все дякуй Богові!

+ Про працю:
> *— Діставайте з-під ліжка білизну і йдіть до джерела прати.  
  — Як, отче? Адже ми соборувалися, не можна змивати святе миро!  
  — Ну і що, що соборувалися? Одержали благодать і дякуйте Богові, а працювати не гріх, йдіть прати!*
    
    Отець Кукша всіх переконував трудитися. Одній черниці захотілося "подорожувати", він давав настанови жодної хвилини не проводити бездіяльно: *"Якщо н**і**чого робити, з молитвою пришивай до рукава латку, відпорюй і знову пришивай"*.
    
    Він не вважав прочанами тих, хто нічого не хоче робити, нічим не займається, а ходить по Лаврі з храму в храм зі своїми клунками і сумками, не схвалював їхній спосіб життя.
