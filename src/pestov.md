# [Пестов "Сучасна практика православного благочестя"](https://azbyka.ru/otechnik/Nikolaj_Pestov/sovremennaja-praktika-pravoslavnogo-blagochestija-tom-1/)

# Том 1

## Частина 1. Основи християнської віри

_Це Я вам говорив, щоб радість Моя була в вас, і щоб повна була ваша радість!
(Ін 15:11)_

### Передмова

_Я сказав: ви боги. (Ін 10:34; Пс 81:6)_

_Перше створення світу ми задумані як повнота досконалості. (Схиархимандрит Софроній)_

Перше створення світу ми задумані як повнота досконалості.

_Уважай на самого себе та на науку, тримайся цього. (1 Тим 4:16)_

Кожній людській душі властиве прагнення до радості та щастя, усяка людина шукає того. Як їх знайти? І що розуміти під досконалою радістю?

Якщо під радістю розуміти найповніше задоволення своїх звичайних житечних потреб, то чи буде це сумісним з високим призначенням людини та її ідеальними запитами?

Ми знаємо про сімейні радощі, радощі у мистецтві, про радощі молодого кохання, радощі творчості, естетичні радощі, про радощі наукового пізнання світобудови.

Усі ці радощі законні, але вони недосконалі: лихо, журба та недуга наповнюють усяке життя, і займаний ними час зазвичай набагато довший за годину, сповнену земної радості.

Як пише цар і пророк Давид: _"Дні літ наших — сімдесят літ, а при силах вісімдесят літ, і найкраща пора їх — труд і хвороби, бо все швидко минає, і ми відлітаємо…" (Пс 89:10)_

А потім, наприкінці швидкоплинного життя, на всіх чатує смерть. Життя ж є лише короткою миттю порівняно з величчю вічності. Ось чому найщасливіший з точки зору світу і наймудріший із синів людських цар Соломон пише в кінці свого життя: _"Наймарніша марнота, сказав Проповідник, наймарніша марнота, марнота усе! Яка користь людині в усім її труді, який вона робить під сонцем?" (Еккл 1:2-3)_

Такий законний песимізм старозавітної людини. Якими щасливими маємо бути ми, що живемо уже в іншому — новозавітному часі, часі царювання у світі Сина Божого — Боголюдини, Викупителя та Спасителя людства Ісуса Христа.

Він _"переміг світ" (Ін 16:33)_ і смерть подолав. Йому _"дана усяка влада на небі й на землі" (Мф 28:18)_, і від миті Його воскресіння Ним засноване Царство вічного життя, світла та істини.

До цього нового Царства Він кличе усіх, і готовий прийняти туди навіть найтяжчих грішників, аби лиш вони виявили повноту покаяння та смирення _(Лк 15:1-32)_. Згадаймо, що до цього Царства Ним першим був уведений покаяний розбійник.

Своїм _"друзям" (Ін 15:15)_ Він обіцяє вже не просто радість, а _"повну радість" (Ін 15:11)_, долучившися до якої людина _"не буде  спраглою повік"_, яка сподобиться _"воді, що тече у життя вічне" (Ін 4:14)_.

Як знайти до неї дорогу? На це питання відповідають Євангеліє та велевічний досвід Христової Церкви.

Проте багато хто, прочитавши Євангеліє, не пішли за Христом, оскільки разом з істинним життям істинної Церкви — справжніх учнів Христа — історія людства знає і ганебні вчинки інших людей, які також називали себе християнами, але насправді вони розпинали Христа своїми гріхами та злочинами проти людства і докорінно перекручували вчення Христове.

Це затьмарює розуміння Христа і означення правдивого шляху як до Нього, так і до _"повної радості"_. Окрім того, усяке нове покоління має свої особливості життя, свою нову історичну обстанову, переживає нові етапи у розвитку мислення, мови та цивілізації, що також утруднює розуміння істини, оскільки все попереднє здається багатьом застарілим, віджилим та вже непотрібним.

Слід зауважити, що з плином часу змінився зовнішньо і характер шляхів до Цартсва Христового. Осібний шлях був у першої християнської Єрусалимської Церкви, у якої все _"було спільне" (Діян 4:32)_. За тим, для перших століть нашої ери властивий шлях сповідання та мучеництва за Христа.

Пізніше найбільш вірним та прямим шляхом виявився переважно вступ до монастирів та велесправи іноків.

Ми живемо в особливу добу — добу занепаду духовної культури людства, коли ясно позначився період _"відступлення" (2 Сол 2:3)_ і стала зникати вага монастирів. Звідси виникає питання про сучасні шляхи до Царства Божого.

При цьому з зовнішнього боку треба говорити знову-ж таки не про шлях, а про шляхи, оскільки очевидно, що соціальний, національний стан, вік та інші особливості становища кожної людини в миру, а також особливі у кожного схильності і таланти диктують для кожного і особливості його _"шляху спасіння"_, розуміючи під цим церковним терміном шлях до Христа і Його Царства, який по суті один: _"Я є шлях..."_ — сказав Христос _(Ін 14:6)_.

Розкриття шляху для кожного із сучасників, звісно, мусить закладатися також винятково на вказівках Святого Письма, отців Церкви та її велевічного досвіду.

Кожна людина суворо індивідуальна — жоден із незліченної силечі людей усіх віків не повторює іншого за душевним ладом, розвитком розуму та здібностей.

Тому і для кожної людини були би потрібні і осібні відомості, поради та вказівки для проводу у духовному житті (на додаток до істин Святого Письма). Звідси і найкращий шлях удосконалення — це індивідуальне, безпосереднє учнівство у досвідченого, просвітленого Духом старця.

Але зовсім небагатьом приступний цей шлях. Звідси же і велика трудність — в одній праці викласти потрібні відомості для осіб з великою різницею розумового, душевного та духовного стану.

Тому необхідна наша умова: хай кожен візьме для себе з нижченаведених відомостей та вказівок лише ті, які він (за власним покликом) завважить відповідними до нього за ступенем його духовного віку, розвитку здібностей та вроджених схильностей.

Тут треба згадати один випадок, наведений в одному з давніх патериків.

У монастирі духовно зростали двоє молодих іноків. Але велесправи та стани їхніх душ надто різнилися.

Один інок гірко оплакував свої гріхи та показував образ досконалого покаяння.

Інший же інок перебував у світлому, радісному стані, і душа його виливалася у славослів'ї та дякуванні Бога.

Старці монастиря почали молитися — хай явить їм Бог: которий з цих двох шляхів більш правильний та досконалий?

І їм було явлено: обидва шляхи правильні і досконалі та сподобні Богу. Але для кожної душі є свій шлях за її схильностями та обставинами прожитого життя.

Разом з тим у всякого досягнення є свої ступені та щаблі. У тих, хто лише почав сходити цими нескінченними сх**і**дцями вдосконалення духу, голова може піти обертом від погляду вгору — на тих, хто здійнявся на значну височин**у**.

Досягнення цих крайніх можуть видатися їм надмірними або навіть неймовірними. Звідси можуть виявитися у них смутість і думки про безнадійність досягнення для них високих щаблів.

Все-ж не можна не знати про вис**о**ти духу (святість) для всіх, хто йде дорогою спасіння душі.

Навіть світські філософи дають таку пораду для усіх, хто шукає будь-яких досягнень: _"Поставте собі ідеал якомога вище і прагніть його досягнення"_.

Усім же християнам необхідно збагнути красу найвищих досягнень шляхами до Христа і знати про святість людських душ, щоби внаслідок цього в них зародилася та _"ницість духу"_, яка покладена Христом в основу заповідей блаженства _(Мф 5:3)_.

Як пише прп. Ісаак Сиріянин:

> _Утримуй завжди в пам'яті переважаючих тебе чеснотами, щоби безперестанку бачити у собі нестачу супроти їхньої віри._

Тому необхідно пізнати з досвіду Церкви Христової не тільки ті ідеали, які досягн**е**нні у сьогочасності, але і усі ті найвеличніші досягнення святих, які, утихомирюючи нас, вражали би своєю величчю та красою християнських велетрудів та доброчинів.

Писати про шлях спасіння — дуже відповідальна справа. Погано, як людина при цьому сподіватиметься лише на себе та обмежуватиметься своїми змудруваннями.

Одна є істина на землі, ця істина — Сам Христос _(Ін 18:37)_. І тільки те можна стверджувати, що провіщене в Євангелії і розуміння чого роз'яснене святими отцями Православної Церкви і підтверджено велевічним досвідом уславлених святих та труджеників благочестя.

З праць та житій трударів благочестя нами були використані переважно твори та життєописи: єпископів Феофана Затвірника, Ігнатія Брянчанинова, Михаїла Тавричеського, Аркадія Лубенського; Оптинських старців: о. Леоніда, Макарія, Амвросія та Варсонофія; о. Олексія Зосимівського, схиархимандрита Зосими з Троїце-Сергієвої Лаври, старця Силуана (зі Старого Афона), архимандрита (а затим і Патріарха) Сергія; протоієреїв о. Іоанна Сергіїва, о. Олексія Мечева та о. Валентина Амфитеатрова.

Серед творів богословів та духовних письменників: схиархимандрита Софронія, архиєпископа Іоанна Шахівського, священиків о. Валентина Свенцицького, о. Олександра Єльчанинова та ін. узято слова, які, на нашу думку, повністю відповідали Священному Писанню та вченню св. отців Православної Церкви.

Тому усі найважливіші положення про шлях спасіння мусять бути підтверджені текстами зі Святого Письма, творіннями святих отців Православної Церкви та труджеників благочестя, і прикладами з їхнього життя. Схожим ставленням до напучувань та настанов учать нас і св. отці.

Як пише єп. Ігнатій Брянчанинів, преподобний Ніл Сорський ніколи не давав настанов чи порад прямо від себе, але пропонував питальникам або вчення Писання, або вчення отців.

Коли ж, як казав преподобний у одному з листів, він не знаходив у пам'яті освяченої гадки про яку-небудь річ, то відкладав відповідь чи виконання до того часу, як знаходив настанову в Писанні.

Цього методу дотримувалися також Петро Дамаскін, преподобний Григорій Синаїт, святі Ксанфопули та інші отці, особливо пізніші. Його дотримувались також ієросхимонахи Оптинської п**у**стині Леонід та Макарій. Пам'ять їхня була щедро прикрашена думками святих. Ніколи не давали вони поради від себе: завжди пропонували вислови або Писання, або отців.

Це давало їхнім порадам силу. Ті, хто хотів перечити слову людському, з благоговінням вислуховували слово Боже та знаходили справедливим підкорити йому своє мудрування.

Такий порядок дій утримує у найвеличнішому смиренні викладача поради, як про це свічать слова прп. Ніла Сорського:

> _Викладач пропонує не своє, але Боже. Викладач робиться свідком, частиною святої Істини, і в сумлінні його постає питання: чи з належним догоджанням Богу виконує він своє відповідальне служіння?_

Та і як можна осягнути нам істину досконало без вивчення писань святих отців? Чи не мудріше буде долучитися до неоціненної скарбниці премудрості з духовного досвіду Церкви Христової?

Бутують думки, що всі твердження мусять ґрунтуватися на тлумаченні Святого Письма самих лише предковічних отців Церкви.

Але це не так, і ось що пише з цього приводу архимандрит (а насьогодні архиєпископ) Іоанн Шахівський:

> _Учителювання в Церкві ніколи не припиниться, і в усі віки Церква даватиме світу своїх учителів, які в усі віки матимуть одного Духа Святого і сповіщати одну й ту ж істину слова Божого, але в різних психологічних формах, щоразу у формі, найбільш зрозумілій для даної доби, суспільства та народу. У Церкві відбувається вічне, неприпин**е**нне благовістування... Літературні форми IV століття мало сприяють засвоєнню святоотцівських думок у нашому часі. Потрібні нові учителі Церкви. Вони нічого не кажуть нового, але про все вони говорять по-новому._

Схожі думки були навіть у найвеличніших святих. Разом з тим, як пише один з наймудріших отців — прп. Ісаак Сиріянин: _"Внаслідок власного свойого досвіду не сподобився я дізнати і тисячну частку того, що написав власноруч, а надто у цьому творі, яке запропоную для з**а**палу та просвітлення душ ваших і усіх читачів його, з тією надією, що, можливо, підбадьоряться і, зажадаючи його, візьмуться до справи."_

Про те ж саме каже і прп Ніл Сорський:

> _Про добре належить говорити і тому, хто не чинить доброго, щоби, посоромившися власних слів, почав і він чинити._

Ці думки і спонуч**и**ли нас до складання цих нарисів. Але, усвідомлюючи власну обмеженість та пов'язану з нею небезпеку додавання від себе чого-небудь, повністю не відповідаючого Божественній Істині Господа нашого Ісуса Христа, підвалиною всіх тверджень ми обираємо Священне Писання та досвід св. отців нашої Православної Церкви.

Ми глибоко переконані, що тільки в ній цілковито правильно висвітлений шлях спасіння християнської душі.

Хто ж не зовсім переконаний у цім, хай ознайомиться з чудовою працею архимандрита (а згодом Патріарха) Сергія _"Православне вчення про спасіння"_.

Православ'я серед християнських конфесій (як ми віримо) — це Христове вчення у повноті чистоти. Ось як пише про це архиєпископ Іоанн:

> _Небо і земля навчають людину чистоті. У кожній чистій сорочці, в кожній новій речі, прибраній кімнаті є повчання... І дивно — всі люди (окрім в**а**дних) люблять чистоту, всім приємно надягати чисте, жити в чистому. Не у всіх це переходить до царини духу. Православ'я є саме цим._

У своєму викладенні ми намагалися торкатися лиш тих найважливіших, засадничих питань життя людського, від правильного вирішення яких залежать, як нам здається, спасіння душі людини, просвітлення її розуму істиною та ос**я**яння серця тією красою образу, яка була задумана для кожної людини у передвічному плані світобудови Господом Богом.

Для кого призначена ця праця? Вона не виправдального спрямування, і зміст її не розрахований на невіруючих людей. Можна вважати, що і не для всіх віруючих буде близьким її зміст.

Ми сподіваємося, що вона буде цікава для тих християн, які причасні до _"ницості духовної" (Мф 5:3)_ — бачать у якійсь мірі свої гріхи, пристрасті, пожадання та прагнуть самовдосконалення; для тих, хто хотів би для своєї душі сповнити якоюсь мірою слова пророка Давида: _"Оновиться, подібно орляті, юність твоя" (Пс 102:5)._ "Оновиться" — тобто душа очиститься від гріха та пристрастей і вдягнеться у світлі шати безгрішної юності.; для тих, хто любить Господа (кожен за своєю мірою), хоче догоджати Йому, хоче працювати для Нього, хоче присвятити Йому своє земне життя. Ось для них і призначалася ця праця. Сподіватимемося на те, що вони знайдуть у ній ті думки(), які допоможуть їм прямувати до Царства Небесного, яке, за словами Господа, _"всередині вас є" (Лк 17:21)._

_"Хто може вмістити, хай вмістить"_ — каже Господь.

Як пише В.С.Солов'їв:

> _Людина, яка задовольняється своєю людською обмеженістю і не допинається вищого, неминуче тяжіє та спадає до рівня тваринності. Бог Святий поєднується тільки з людиною, шукаючою святості та здатною до діяльної моральної велесправи. Від народів та царств, як і від окремих осіб, християнський дух насамперед потребує невдоволення собою і прагнення досконалості._






