Славлю Тебе, Отче, Господа неба та землі!

Всесвятий, Всемогутній Тримателю світу і люблячий наш батьку!

З усього свого маленького, недосконалого серця приношу Тобі подяку:

- за те, що Ти даєш мені пожити на цьому світі, Благий Даятелю!
- за слуг Твоїх Ангелів, які приносять мені Твоє слово!
- за дар совісти і за українську мову, в якій це слово присутнє,
  Отче Щедрий!
- за батьків моїх люблячих, які постійно піклуються про моє тіло і душу!
- за Твої одкровення, яких я серцем шукав, і Ти дав мені, нічого не
  вимагаючи взамін, Всепронизуючий Серцевидцю!
- за дівчат гарних і за хлопців щирих українських, якими Ти оточуєш
  мене!
- за повітря свіже, за воду святу, їжу поживну та смачну Тобі, Знавцеві
  наших тіл, дякую!
- за добру погоду в краї нашім Чорноморськім, за сонячні дні і за
  теплинь, за преображення природи під час дощів, туманц чи снігу, і за
  красу зоряного небі вночі.
- за птаство співуче, усяку рослину квітучу, і за шум дерев - бо це для
  душі приємне - Тобі, Знавцеві наших душ, дякую!
- за дні мої у здоровлі душевному і тілесному дякую!
- за дні мої, у мирі прожиті і у злагоді з собою, дякую Тобі, Могутній
  Примирителю сердець! Усякий мир на Тобі тримається, і там де мир, там
  Ти перебуваєш.
- за усякий дар, чи то зору, чи слуху, чи руху, чи який інший, яким
  кожен з нас користується у житті безоплатно, Тобі, Сотворителю усіх
  дарів, дякую!
- за Сина Свого Ісуса Христа, через Якого Ти дав можливість кожному з
  нас повернутися до раю.
- за Церкви Твої святі, в яких дух мій спочиває і кріпиться.
- за Матінку Твою смиренну, Діву Марію, нашу цілительку і захисницю.
- за свободу душі моєї - дякую!

Алілуйя, Алілуйя, Алілуйя!
