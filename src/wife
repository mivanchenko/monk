### Чому я неодружений

+ Як буду любити жінку щодня, то сил не стане на роботу, отже маємо
  протиріччя зі словами _"хліб наш насущний подай нам сьогодні"_. Не
  сказано: _"жінку"_, а сказано: _"хліб"_. А жінка потребує уваги
  щоденної, щогодинної

+ Така моя воля, щоб затягти жінку у ліжко, але чи така воля Божа? Отже,
  маємо протиріччя зі словами _"нехай буде воля Твоя, як на небі, так і
  на землі"_

+ Якщо бачитиму її щодня, то буду спокушений нею, отже маємо протиріччя
  зі словами _"і не введи нас у спокусу"_

+ Як я дивитимуся їй у вічі, коли за день бачитиму інших гарних жінок,
  яких би я хотів затягти у ліжко?

+ Сподіваючися від неї дітей, а від дітей пенсії, мовляв страшно одному
  на світі жити, а діти — то мій прихисток, я заявляю, що навчився жити
  на цьому світі і хочу жити на ньому вічно, тоді як усі ми — лише
  гості в ньому, і негідно виглядає той, хто вмостився позручніще, бо
  не знає коли його кінець

+ Жінки люблять високих, чорних і жартівливих, а одеситки ще й товстих,
  а я лише високий. Отже, мушу зі своєї власної волі наступити самому
  собі на душу і стати чорним і жартівливим, але тоді і жінка обере
  того іншого Мішу, і проклене мене, коли побачить, що я її підманув. В
  такому разі я стану перед Богом мисливцем, який хитрощами полює на
  жінку заради власної наживи — чи то статевої насолоди, чи пенсії. Чи
  не покарає мене за це Бог? Не кажу, що так не можна робити

+ Як жінку захищатиму? Адже битися не вмію, а навчатись не беруть, бо
  це серйозне питання і володіння бойовим мистецтвом прирівнюється до
  ношення зброї

+ Якщо жінка зміниться за декілька років, то чи згоден я і себе, і її
  мучити? Чи зможу я витримати те майбутнє життя? Чи зможу приділяти їй
  достатньо часу?

+ Якщо почнеться сварка і вона скаже, що я їй недостатньо приділяю
  уваги, то чим виправдаюся? Адже все побудоване на любові і тримається
  любов’ю, тож якщо не даю достатньо уваги, то і не люблю?

+ Дівчата, які від мене відмовлялись, через свою вихованість не
  говорили, що зі мною не так, тому доводиться самому здогадуватись.
  Отже, ще однією причиною неодруженості є.. невідомо що!

+ Жінкам потрібен захисник, для цього треба наїдати і натреновувати
  м’язи, а я людина спокійна і не схильна до насилля

+ Жінка — незалежне єство, отже негідно виглядатиму перед Богом, якщо
  схилятиму її до життя зо мною. А якщо гідно — то всі насильники
  виправдані

+ Хто жениться, має надію, що у здоров’ї й кріпості доживе до
  повноліття своїх дітей. Моя ж смерть женеться за мною, і ось уже до
  колін добралася, і мозок сповільнила, мені треба чимдуж готуватись і
  поробити все належне

+ Не буде часу займатися іншими справами: морем, музикою, книгами
  художніми і технічними, підвищенням кваліфікації, монастирем,
  подорожами, церквою, флейтою, котом, гімнастикою, сітками, їжею,
  непередбачуваними справами (мамою, посилками, банком, подарунками,
  ринком, тощо)

+ Підпорядковувати своїй волі іншу вільну людину? Мене коробить від
  цієї думки. Менше з тим, таким має бути справжній чоловік

+ Не такий вже я гідний як видаюся: треба мати і почуття гумору, і
  вміння говорити, і вміння стояти на своєму — почитайте в об’явах яким
  має бути гідний чоловік

+ У Євангелії від Луки 17:26-29 читаємо:

  > _І як було в дні Ноя, так буде і в дні Сина Людського: їли, пили,
     одружувалися і виходили заміж, аж до того дня, як увійшов Ной у ковчег,
	 і прийшов потоп, і погубив усіх. Так само, як було й у дні Лота: їли,
	 пили, купували, продавали, саджали, будували; а в той день, в який Лот
	 вийшов з Содома, линули сірка палаюча й вогонь з небес і погубили усіх;_

+ У книзі _"Про воєнний стан"_ Паїсія Святогорця, с.29, читаємо:

  > _Отже, проженемо геть від себе прагнення влаштуватися зручніше!_

+ Що я скажу Максиму Чайці, коли одружуся? А тим молодим загиблим воїнам,
которі дівчат не пізнали?

+ У першому посланні до Коринтян (7:7-8) Павло пише:

  > _Бажаю, щоб усi люди були як i я; але кожен має вiд Бога своє дарування,
     один таке, iнший — iнше. Безшлюбним та вдовам кажу: добре їм залишатися,
	 як я._

  І далі в (7:17-40):

  > _Тiльки кожен роби так, як визначив йому Бог; i кожен, як покликав Господь.
     Так я наказую по всiх церквах. Чи покликаний хто обрiзаним, не ховайся;
	 чи покликаний хто необрiзаним, не обрiзуйся. Обрiзання нiщо, i необрiзання
	 нiщо, а все в дотриманнi заповiдей Божих. Кожний залишайся в тому званнi,
	 в якому був покликаний. Чи рабом ти був покликаний, не турбуйся, але якщо
	 i можеш стати вiльним, то скористайся кращим. Бо раб, покликаний у
	 Господi, є вiльний у Господi; так само i покликаний вiльним є рабом
	 Христовим. Ви купленi дорогою цiною: не ставайте ж рабами людей. У якому
	 станi хто був покликаний, браття, у тому кожен i залишайся перед Богом._
	 
  > _Щодо дiвоцтва я не маю повелiння Господнього; а даю пораду як той, хто
	 одержав вiд Господа милiсть бути вiрним Йому; отже, з огляду на нинішні
	 утиски‚ вважаю за краще, що добре людинi залишатися так. Чи з’єднався ти
	 з жiнкою? Hе шукай розлучення. Чи залишився без жiнки? Hе шукай жiнки.
	 А втiм, якщо i оженишся, не згрiшиш; i якщо дiвчина вийде замiж, не
	 згрiшить. Але такi матимуть муку тілесну; а менi вас шкода._
	 
  > _Я кажу вам, браття: час уже короткий; отже, тi, що мають жiнок, нехай
	 будуть так, нiби не мають їх; хто плаче, наче не плаче; хто радiє, наче
	 не радiє; i хто купує, наче не набуває; i хто користується свiтом цим,
	 наче не користується; бо минає образ свiту цього. А я хочу, щоб ви були
	 без турбот. Hеодружений турбується про Господнє, як догодити Господевi;
	 а одружений турбується про мирське, як догодити жiнцi. Рiзниця є мiж
	 заміжньою i дiвицею: незаміжня турбується про Господнє, як догодити
	 Господевi, щоб бути святою i тiлом i духом; а замiжня пiклується про
	 мирське, як догодити чоловiковi. Кажу це вам на вашу ж користь: не з тим,
	 щоб накинути на вас пута, а щоб ви благочинно‚ безустанно і ревно служили
	 Господевi. Коли ж хто вважає непристойним для своєї дiвчини, щоб вона,
	 досягнувши зрiлого вiку, залишилась такою, то нехай робить як хоче: не
	 згрiшить; нехай такi виходять замiж. А хто непохитно твердий у серцi
	 своїм i не має необхідности, а має владу над своєю волею i розсудив у
	 серцi своїм зберегти дiвчину свою, той добре робить. Тому той, хто видає
	 замiж свою дiвчину, добре робить; а хто не видає, робить краще. Жiнка
	 зв’язана законом, доки живий її чоловiк; якщо ж помер її чоловiк, вона
	 вiльна вийти замiж за кого хоче, тiльки в Господi. Але вона блаженнiша є,
	 коли залишиться так, за моєю порадою; а думаю, що i я маю Духа Божого._
