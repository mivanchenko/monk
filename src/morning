## Вранішні молитви

Коли пробудишся рано, так не отягайся, але встань зараз, приберися,
вмийся і з піднесеним серцем і гідністю свідомого християнина
говори перед святими образами сі молитви:

В імя Отця і Сина і Святого Духа. - Амінь. (Три рази).

Боже, будь милостивий для мене грішного (грішної).

Господи, Ісусе Христе, Боже наш, молитвами Пречистої Твоєї матері
і всіх Святих, помилуй мене.

Слава Тобі, Боже наш, слава Тобі.

### Молитва до Святого Духа

Царю небесний, Утішителю, Духу правди, що всюди єси і все наповняєш,
Скарбе добра й життя Подателю, прийди і вселися в нас, і очисти нас
від всякої скверни, і спаси, Милосердний, душі наші.

Святий Боже, Святий Кріпкий, Святий Безсмертний, помилуй нас. (Три рази).

Слава Отцю і Сину і Святому Духові, і нині і повсяк час, і на віки вічні.
Амінь.

### Молитва до Святої Тройці

Пресвятая Тройце, помилуй нас!
Господи, очисти гріхи наші;
Владико, прости беззаконня наші;
Святий, зглянься і сціли немочі наші, імени Твого ради.

Господи, помилуй. (Три рази).

Слава Отцю і Сину і Святому Духові, і нині і повсяк час, і на віки вічні.
Амінь.

### Молитва Господня

(Молитва ся зветься Господньою, бо її навчив Своїх учеників
Сам Господь Ісус Христос)

Отче наш, що єси на небі!

Нехай святиться імя Твоє;
нехай прийде царство Твоє;
нехай буде воля Твоя, як на небі так і на землі.

Хліб наш щоденний дай нам сьогодня;
і прости нам провини наші, як і ми прощаємо винуватцям нашим;
і не введи нас у спокусу,
але визволь нас від лукавого.

Бо Твоє є царство і сила і слава, Отця і Сина і Святого Духа,
і нині і повсяк час, і на віки вічні. - Амінь.

Прийдіть, поклонімось Цареві, нашому Богу.

Прийдіть, поклонімось і припадім до Христа, Царя, нашого Бога.

Прийдіть, поклонімось і припадім до самого Христа, Царя і Бога нашого.

### Символ Православної Віри (новий варіянт)

Вірую в Єдиного Бога,
Отця Всемогучого,
Творця неба і землі,
всього видимого і невидимого.

І в Єдиного Господа,
Ісуса Христа, Сина Божого,
Єдинородного, від Отця рожденного
перше всіх віків,
Світло від Світла,
Бога істинного від Бога істинного,
рожденного, несотвореного,
одноістотного з Отцем,
через Якого все сталося.

Він для нас, людей, і для нашого спасіння
з неба зійшов, і тіло прийняв
від Духа Святого і Марії Діви,
і став чоловіком.

І розп'ятий був за нас при Понтійському Пилаті,
і страждав,
і був похований.

І воскрес на третій день, як було написано.

І вознісся на небо,
і сидить праворуч Отця.

І знову прийде у славі
судити живих і мертвих,
Царству ж Його не буде кінця.

І в Духа Святого, Господа оживляючого,
що від Отця походить,
що Йому з Отцем і Сином однаковий поклін і однакова слава,
що говорив через пророків.

У Єдину, Святу, Соборну і Апостольську Церкву.

Визнаю одно хрещення на відпущення гріхів.

Чекаю на воскресення мертвих.

І життя майбутнього віку.
Амінь.
