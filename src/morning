## Вранішні молитви

Коли пробудишся рано, так не отягайся, але встань зараз, приберися,
вмийся і з піднесеним серцем і гідністю свідомого християнина
говори перед святими образами сі молитви:

<br>
В імя Отця і Сина і Святого Духа. — Амінь. (Три рази).

Боже, будь милостивий для мене грішного (грішної).

Господи, Ісусе Христе, Боже наш, молитвами Пречистої Твоєї матері
і всіх Святих, помилуй мене.

Слава Тобі, Боже наш, слава Тобі.

<br>
### Молитва до Святого Духа

Царю небесний, Утішителю, Духу правди, що всюди єси і все наповняєш,
Скарбе добра й життя Подателю, прийди і вселися в нас, і очисти нас
від всякої скверни, і спаси, Милосердний, душі наші.

Святий Боже, Святий Кріпкий, Святий Безсмертний, помилуй нас. (Три рази).

Слава Отцю і Сину і Святому Духові, і нині і повсяк час, і на віки вічні.
Амінь.

<br>
### Молитва до Святої Тройці

Пресвятая Тройце, помилуй нас!
Господи, очисти гріхи наші;
Владико, прости беззаконня наші;
Святий, зглянься і сціли немочі наші, імени Твого ради.

Господи, помилуй. (Три рази).

Слава Отцю і Сину і Святому Духові, і нині і повсяк час, і на віки вічні.
Амінь.

<br>
### Молитва Господня

(Молитва ся зветься Господньою, бо її навчив Своїх учеників
Сам Господь Ісус Христос)

Отче наш, що єси на небі!

Нехай святиться імя Твоє;
нехай прийде царство Твоє;
нехай буде воля Твоя, як на небі так і на землі.

Хліб наш щоденний дай нам сьогодня;
і прости нам провини наші, як і ми прощаємо винуватцям нашим;
і не введи нас у спокусу,
але визволь нас від лукавого.

Бо Твоє є царство і сила і слава, Отця і Сина і Святого Духа,
і нині і повсяк час, і на віки вічні. — Амінь.

<br>
Прийдіть, поклонімось Цареві, нашому Богу.

Прийдіть, поклонімось і припадім до Христа, Царя, нашого Бога.

Прийдіть, поклонімось і припадім до самого Христа, Царя і Бога нашого.

<br>
### Псальма покаянна

Помилуй мене, Боже, з великої милости Твоєї і з безмежного милосердя Твого
очисти беззаконства мої.

Особливо обмий мене від беззаконства мойого і від гріха мойого очисти мене.

Бо беззаконство моє я знаю і гріх мій завсігди передо мною.

Проти Тебе самого я згрішив і лукавство перед Тобою вчинив; будь справедливим
в словах Твоїх і непорочним в суді Твоїм.

В беззаконствах зачався я і в гріхах породила мене мати моя.

Ти правду полюбив єси; невідоме і таємне з мудрости Твоєї обявив Ти мені.

Окропи мене іссопом — і стану чистий; обмий мене — і стану від снігу білішим.

Дай почути мені радість і веселість і зрадіють кости упокорені.

Відверни лице Твоє від гріхів моїх і всі провини мої прости.

Серце чисте сотвори в мені, Боже, і духа праведного віднови в серці моїм.

Не відкинь мене від лиця Твого, і Духа Твого Святого не відійми від мене.

Приверни мені радість спасення Твого і духом сильним укріпи мене.

Научати буду беззаконних законів Твоїх і безбожні до Тебе вернуться.

Від кари за провини мої увільни мене, Боже, Боже спасення мого, і язик мій
радісно хвалити буде справедливість Твою.

Господи, відкрий уста мої — і язик мій голосити буде хвалу Тобі.

Коли б Ти жертви захотів — я приніс би її; та жертва палення не буде люба Тобі.

Жертва Богу — дух смиренний; серця тихого і покірного Бог не відкидає.

Благослови, Господи, Сіон і нехай збудуються стіни Єрусалимські.

Тоді будеш Ти вдоволений жертвою справедливою, приношенням і цілопаленням;
тоді положать на вівтар Твій телців.

<br>
### Символ Православної Віри

Вірую в Єдиного Бога,
Отця Всемогучого,
Творця неба і землі,
всього видимого й невидимого.

І в єдиного Господа,
Ісуса Христа, Сина Божого,
Єдинородного, від Отця рожденного
перше всіх віків, —
Світло від Світла,
Бога істинного від Бога істинного,
рожденного, несотвореного,
одноістотного з Отцем,
через Котрого все сталося.

Він для нас, людей, і для нашого спасіння
з неба зійшов, і тіло приняв
від Духа Святого і Марії Діви
і стався чоловіком.

Розпятий був за нас при Понтійському Пилаті,
страждав і був похований.

І в третий день воскрес, як було писано.

І вознісся на небо і сидить праворуч Отця.

І знову прийде у славі
судити живих і мертвих;
царству-ж Його не буде кінця.

І в Духа Святого, Господа, оживляючого,
що від Отця походить,
що Йому з Отцем і Сином однаковий поклін і однакова слава,
що говорив через пророків.

В Єдину, Святу, Соборну і Апостольську Церкву.

Визнаю одно хрещення на відпущення гріхів.

Чекаю воскресення мертвих,

І життя будучого віку. Амінь.

<br>
### Ангельський привіт Богородиці

Богородице Діво, радуйся!
Благодатна Маріє, Господь з Тобою! Благословенна Ти між женами,
і благословенний плід утроби Твоєї, бо Ти породила Христа Спаса душ наших.

<br>
### Похвальна молитва Богородиці

Достойно є поправді величати Тебе, Богородицю, завжди блаженную
й найнепорочнійшую, і Матір Бога нашого. Чеснійшую Херувимів і славнійшую
без зрівняння Серафимів, що породила Бога-Слово непорочною — правдивую
Богородицю Тебе величаємо.

Під Твою милость прибігаємо, Богородице Діво. Молитов наших не забудь в
терпіннях, але від бід визволи нас, єдина чистая і благословенная.

<br>
### Тропарі в честь Святої Тройці

Вставши зі сну припадаємо до Тебе, Милосердний, і ангельську пісню співаємо
Тобі, Всемогучий: Святий, Святий, Святий Ти, Боже, за молитви Богородиці
помилуй нас.

Слава Отцю і Сину і Святому Духові:

Ти, Господи, що зі сну підняв мене, просвіти розум мій і серце і уста мої
відкрий, щоб співати Тобі, Свята Тройце: Святий, Святий, Святий Ти, Боже, за
молитви Богородиці помилуй нас.

І нині і повсяк час, і на віки вічні. Амінь.

Несподівано суддя прийде і вчинки кождого виявляться; тому зі страхом кличемо:
Святий, Святий, Святий Ти, Боже, за молитви Богородиці помилуй нас.

<br>
### Молитва до Ангела Хоронителя

Ангеле Божий, Хоронителю мій Святий, для охорони мені від Бога даний! Щиро
благаю Тебе: просвіти мене сьогодня, і від всього злого охорони, на добре діло
наведи і на дорогу спасення направ.

<br>
### Молитва за Церкву

Спаси, Господи, Святу Українську Православну Церкву і збережи Святійшого
Патріарха Київського і всієї Руси-України (імя), і Високопреосвященного
Митрополита нашого (імя), і Преосвященного Епископа нашого (імя) на довгі літа,
щоби в спокою, без напасти, чесно, здорово і правдиво навчали своїх вірних
Слова Божої Правди.

<br>
### Молитви за добробут краю

Спаси, Господи, нашу країну, всесвітлий уряд і людність її. Бережи її від
голоду, пошести, землетрусу, вогню і заколотів, та благослови щиру працю народу
Твого для піднесення його розуму, праведности і добробуту.

<br>
### Молитва за родичів і близьких нам людей

Благослови, Господи, родичів моїх — вітця і матір мою, братів, сестер і всю
родину мою. Обдаровуй їх здоровлям і добробутом і просвіщай їх серця, щоби вони
могли поступати по дорозі заповідей Твоїх.

Бережи під Твоєю святою охороною провідників, добродіїв і всіх, що щиро
працюють для піднесення слави Твоєї і для добра народу Твого.

<br>
### Молитва за Померших

Будь, Господи, ласкавий для померших слуг Твоїх — моїх родичів, братів, сестер
і всіх померших з родини моєї.

Будь, Господи, ласкавий для померших товаришів і знакомих моїх і для всіх
померших слуг Твоїх по всіх усюдах. Упокой душі їх в місці світлім, в місці
щасливім і спокійнім, де немає ні болю, ні журби, ні нарікання. Всякий гріх, що
вчинили вони словом, чи ділом, чи думкою, Ти, о Боже, їм прости, бо немає
людини, щоб жиючи не согрішила. Ти єдиний, Господи, без гріха; справедливість
Твоя — справедливість вічна і слово Твоє — правда.

<br>
### Закінчення Молитов

Слава Отцю і Сину і Святому Духові, і нині і повсяк час, і на віки вічні.
Амінь.

Господи, помилуй. (три рази)

Господи, Ісусе Христе, Сину Божий, за молитви Пречистої Твоєї Матері і всіх
Святих помилуй нас. Амінь.

В імя Отця і Сина і Святого Духа. Амінь. (три рази)
