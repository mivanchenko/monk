Церква — неполітична організація, тому вона ніколи не піде проти влади, вона не з тілом бореться.

> *У той час деякі прийшли і розповіли про галилеян, кров яких Пилат змішав з жертвами їхніми. У відповідь Ісус сказав їм: чи думаєте ви, що ці галилеяни були грішніші за всіх галилеян, що так постраждали? Ні, кажу вам; але, якщо не покаєтесь, усі так само загинете. Або думаєте, що ті вісімнадцять, на яких упала башта Силоамська і побила їх, були винні більше за всіх, що живуть в Єрусалимі? Ні, кажу вам; але, якщо не покаєтесь, усі так само загинете.*

*(Лк 13:1-5)*

> *Ісус відповів: Царство Моє не від світу цього: якби від світу цього було Царство Моє, то слуги Мої змагалися б за Мене, щоб Я не був виданий юдеям; але нині Царство Моє не звідси. Пилат сказав Йому: отже, Ти Цар? Ісус відповів: ти говориш, що Я Цар. Я для того народився і для того прийшов у світ, щоб свідчити про істину; кожен, хто від істини, слухається голосу Мого. Пилат сказав Йому: що є істина? І, сказавши це, знову вийшов до юдеїв і сказав їм: я ніякої провини не знаходжу в Ньому.*

*(Ін 18:36-38)*

То́му, хто звинувачує Святу Церкву у політиці:

> *Пилат сказав Йому: що є істина? І, сказавши це, знову вийшов до юдеїв і сказав їм: я ніякої провини не знаходжу в Ньому.*

*(Ін 18:38)*

> *Пилат знову вийшов і сказав їм: ось я виводжу Його до вас, щоб ви знали, що я не знаходжу в Ньому ніякої провини.
> Коли ж побачили Його первосвященики і слуги, то закричали: розіпни, розіпни Його! Пилат говорить їм: візьміть Його ви, і розіпніть; бо я не знаходжу в Ньому провини.*

*(Ін 19:4,6)*

**Про владу. "За" і "Проти"**

Проти:  
Немає вищої любові, як хто душу свою покладе за ближнього. А влада від народу віддаляється, відгороджується, бо не є народом. Влада окремо, народ окремо. Отже, як неукраїнська влада нищить українців, то чи не є спротив українця цій владі виявом любові до свого ближнього, себто, українця?

Проти:  
Ісус Христос не корився дияволові, коли той казав, що дасть Йому владу. Він своїм прикладом показав, що дияволові не можна коритися. Отже, коли влада вимагатиме від нас вчиняти дияволові справи, ми вільні того не виконувати.

Проти:  
Пророк Самуїл казав, що не треба вам царя, але народ захотів накласти на себе цареве ярмо, і став сліпим, бо Саул понищив пророків. Виходить, правий був пророк Самуїл? Хто винен у тому, що Саул став царем — Бог чи народ?

Проти:  
Авраам спалив хату свого батька разом з ідолами

Проти:  
> *Ісус же, підізвавши їх, сказав: ви знаєте, що князі народів панують над ними, і вельможі володіють ними. Не так буде у вас: але хто хоче між вами бути більшим, нехай буде вам слугою. І хто хоче між вами бути першим, нехай буде вам рабом.*

*(Мф 20:25-27)*

Проти:  
> *у сарани немає царя, але виступає уся вона струнко;*

*(Притч 30:27*)

Проти:  
> *У той день прийшли деякі з фарисеїв і сказали Йому: вийди і піди звідси, бо Ірод хоче Тебе вбити. І сказав їм: підіть і скажіть отій лисиці: ось виганяю бісів і зціляю сьогодні і завтра, і на третій день закінчу.*

*(Лк 13:31-32)*

За:  
Ісус Христос нічого не казав проти Пилата, хоч той і був римлянином, більше того, казав, що євреї усі загинуть, якщо не покаються *(Лк 13:1-9)*

За:  
> *Раби, слухайтеся господарiв своїх у плотi зi страхом i трепетом, у простотi серця вашого, як Христа*

*(Еф 6:5*)

За:  
Святі Апостоли не змогли б вільно пересуватися і проповідувати, якби вони підбурювали місцеві народи проти влади Риму

Розрішення 1:  
Обґрунтування ідеї "Книги буття українського народу" у Вікіпедії, а саме:

> *У поглядах на державу М. Костомаров виходив з того, що всяка влада походить від Бога й не може бути абсолютною, самодержавною. Обґрунтовуючи цю позицію, він знов-таки посилається на історію. Старі слов´янські поняття про суспільний устрій, на його думку, визнавали єдиним джерелом загальної народної правди волю народу, присуд віча. При цьому давно вже виникла і вкоренилась ідея князя — правителя, третейського судді, встановлювача порядку, захисника від зовнішніх і внутрішніх загроз. У Києві й Новгороді князь вважався атрибутом держави, але він обирався і міг бути вигнаний, якщо не задовольняв вимог народу або зловживав владою.*

Розрішення 2:  
Вбивці Ісуса Христа волали, що проти кесаря нічого не робитимуть *(Ін 19:15)*, та й сам Ісус у справі з динарієм показав, що треба виконувати про що влада просить *(Мф 17:27)*, отже, і ті, й інші слухняні. Але вбивці використовують владу для вбивства, бо-ж римськими руками (владою) було страчено Сина Божого. Отже, влада — це інструмент виявлення людської волі, сама по собі вона не є злом, як і закон не є добром.

Розрішення 3:  
Сам інститут влади — цар — є породження людське, недосконале, адже до Самуїла люди спокійно собі жили, маючи жерців та старійшин, які радили народу як жити на загальне добро, бо самі були старими і відчували смерть, а отже, радили не для себе. Але коли люди обрали собі царя, молодого, гарного, високого, то він почав піклуватися про власні, плотські інтереси.

Отже, людині від своїх породжень зле, вона неодмінно мусить живитися небесним, тобто тримати зв'язок з Богом. І безпечніше це робити через старійшин і жерців, а у нашому віці — це благочестиві ченці та старці, які не бояться смерті і яких неможливо підкупити.
