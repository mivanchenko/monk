### Чому треба хрестити дітей?

> _"Ісус відповів: істинно, істинно кажу тобі: якщо хто не народиться водою і
Духом, не може увійти в Царство Боже." (Ін 3:5)_

#### 1.

Мормони кажуть, що хрестити маленьких дітей — це знущання перед Богом,
оскільки вони не можуть грішити.

Відкриваємо Євангеліє від Матфея 3:14-15 і читаємо:

> _Але перешкоджав він Йому й говорив: Я повинен христитись від Тебе, і чи Тобі
йти до мене? А Ісус відповів і сказав йому: Допусти це тепер, бо так годиться
нам виповнити усю правду. Тоді допустив він Його._

Чи був Ісус Христос грішним? Чи можна перешкоджати хрещенню безгрішних?

#### 2.

Мормони кажуть, що хрещення маленьких дітей не відповідає вченню Спасителя,
тому що про них Він сказав: _"Бо Царство Небесне належить таким" (Мф 19:14)_.

Відкриваємо Євангеліє і бачимо, що цей момент описаний у трьох євангелистів:
Матфея, Марка та Луки, і в двох інших Євангеліях вказаний контекст, в якому
Він так сказав. Чому ж мормони не процитували ті інші Євангелії, а взяли
тільки оце одне без контексту? Що ж це за контекст такий? Марко пише так
(Мк 10:15):

> _Поправді кажу вам: Хто Божого Царства не прийме, немов те дитя, той у нього
не ввійде._

Лука пише так (Лк 18:17):

> _Поправді кажу вам: Хто Божого Царства не прийме, як дитя, той у нього не
ввійде!_

Про що тут ідеться? Про безгрішність чи про приклад віри, якого нам належить
наслідувати?

Чому Він не сказав _"Бо Царство Небесне належить їм"_? Він же сказав не
_"їм"_, а _"таким"_, вказуючи не на безгрішність, а саме на готовність віри.
Чи може Він легковажив своїми словами і невдало підібрав слово?

Отже, належить воно готовним до віри, чи то малим чи дорослим, і про власне
хрещення в тому місці в усіх трьох Євангеліях не йдеться. Чому ж вони
використовують ті слова у контексті хрещення?

#### 3.

Діти не відповідають за батьків, але батьки відповідають за дітей. Ось що пише
пророк Ісая (Іс 14:19-24):

> _А ти повалений поза гробницею своєю, як знехтувана гілка, як одяг убитих, уражених мечем, яких опускають у кам’яні рови, — ти, як потоптаний труп, не з’єднаєшся з ними у могилі; бо ти зруйнував землю твою, убив народ твій: повіки не пом’янеться плем’я лиходіїв. Готуйте заколення синам його за беззаконня батька їхнього, щоб не повстали і не заволоділи землею і не наповнили всесвіт ворогами. І повстану на них, — говорить Господь Саваоф, — і знищу ім’я Вавилона і весь залишок, і сина й онука, — говорить Господь. І зроблю його володінням їжаків і болотом, і вимету його мітлою знищувальною, — говорить Господь Саваоф. З клятвою говорить Господь Саваоф: як Я задумав, так і буде; як Я визначив, так і відбудеться_
